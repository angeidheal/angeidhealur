---
layout: post

date: 2024-03-11 18:00

title: "Achd Eucoir Gràin is Òrdugh Poblach ga chur an gnìomh"

image: /images/posts/

author: Crìstean MacMhìcheil

categories: ["Alba", "Lagh", "Poileataigs"]
---

Tha Riaghaltas na h-Alba air ainmeachadh gun tèid Achd Eucoir Gràin is Òrdugh Poblach (Alba) a chur an gnìomh 1d An Giblean.

Leudachaidh an achd an reachdas a th' ann an-dràsta le bhith:

- a' cur aois ris mar fheart ùr ann an co-cheangal ri tromachadh eucoirean tro chlaon-bhreith;

- a' cruthachadh eucoirean ùra co-cheangailte ri bhith a' dùsgadh fuath a' buntainn ris na feartan clàraichte: aois, ciorram, creideamh, taobhadh feise, dearbh-aithne tar-ghnè, agus atharrachaidhean nam feartan gnè;

- ag ùrachadh a' mhìneachaidh air dearbh-aithne thar-ghnè;

- a' toirt air falbh an teirm "eadar-sheòrsach" agus a' cruthachadh roinn air leth airson atharrachaidhean nam feartan gnè.

Tha an achd a' cuideachd a' cur às don eucoir lagh cumanta de thoibheim. Cha deach casaid a thogail mun eucoir sin o chionn 1843.

A-rèir figearan a chaidh fhoillseachadh le COPFS (Oifis a' Chrùin ⁊ Seirbheis Neach-casaid a' Chrùin) an-ùiridh, thuit an àireamh de dh’eucoirean gràin ann an Alba le 2% ann an 2022-23.
