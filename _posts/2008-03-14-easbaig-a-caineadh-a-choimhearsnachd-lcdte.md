---

layout: post

date: 2008-03-14 10:19

title: "Easbaig a’ càineadh a’ choimhearsnachd LCDTE"

excerpt: "Tha Easbaig Caitligeach a’ tagradh gu bheil daoine co-sheòrsach a’ dèanamh co-fheall an aghaidh dualchas Crìosdaidheachd."

image: /assets/images/joseph-devine.webp

author: Crìstean MacMhìcheil

categories: ["Alba", "Breatainn", "Creideamh"]

---

Tha Easbaig Caitligeach a’ tagradh gu bheil daoine co-sheòrsach a’ dèanamh co-fheall an aghaidh dualchas Crìosdaidheachd.

Ann an òraid aig Oilthigh Ghlaschu thuirt Easbaig Joseph Devine gun do ghabh a’ choimhearsnachd LCDTE ris na mion-bhuidhnean, a leithid daoine a thàrr às an Holocaust, airson co-fhaireachdainn a chruthachadh.

Chaidh an òraid a chàineadh le buidhnean LCDTE agus buidhnean airson daoine a thàrr às an Holocaust.

Thuirt Devine gur e co-fheall ana-mhòr agus eagraichte a th’ ann, nach d’thug a’ choimhearsnachd Caitligeach àire air.

Thuirt Calum Irving, àrd-oifigear Stonewall Scotland, buidheann a tha a’ brosnachadh co-ionannachd agus ceartas airson daoine LCDTE, gu bheil na barailean aig Devine mealltach agus tàmailteach.

Thuirt e: “Is e aon rud a bhith a’ toirt ionnsaigh air, mar gum biodh, an *gay lobby* ach ’s e rud eile a th’ ann a bhios ag ràdh nach eil àite ann airson daoine co-sheòrsach a-measg nan daoine a thàrr às an Holocaust.”

“Gu fortanach, tha a’ mhòr-chuid ann an Alba agus tòrr Crìosdaidhean airson co-ionannachd, urram agus spèis a bhrosnachadh agus tha iad an aghaidh an sealladh dorch sgaiteachail a tha aig Devine.”
