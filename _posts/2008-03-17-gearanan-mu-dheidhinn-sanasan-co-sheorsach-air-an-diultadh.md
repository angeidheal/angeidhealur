---

layout: post

date: 2008-03-17 11:56

title: "Gearanan mu dheidhinn sanasan co-sheòrsach air an diùltadh"

image: /assets/images/2008-03-17-gearanan-mu-dheidhinn-sanasan-co-sheorsach-air-an-diultadh.webp

author: Crìstean MacMhìcheil

categories: ["Breatainn", "Foghlam"]

---

Tha an ASA (Advertising Standards Authority) ag ràdh nach eil iomairt sanasachaidh a’ bhuidheann Stonewall a’ dol an-aghaidh an còd aca.

Chaidh sanasan a thaisbeanadh air 600 bùird-shanais air feadh Breatainn seachdain seo chaidh leis an abairt “*Some people are gay. Get over it!*”

Fhuair an ASA 54 gearanan mu dheidhinn na sanasan air sgàth ’s gu bheil iad tàmailteach ri buidhnean Crìosdaidheachd agus cha bu chòir dhaibh a bhith ann an àiteachan far a bheil clann.

A bharrachd air seo fhuair iad dà ghearan ag ràdh gu bheil na sanasan tàmailteach ri daoine eile-sheòrsach agus gu bheil iad a’ ciallachadh gu bheil a h-uile daoine eile-sheòrsach ciontach air gràin-co-sheòrsachd.

Thuirt an ASA:

“Ged nach eil a h-uile duine a’ dol leis an dòigh aig an luchd-sanasachd, cha robh droch-chainnt neo ìomhaighean anns na sanasan a tha tàmailteach ri daoine eile-sheòrsach neo ri buidhnean cràbhach.”

“Chan eil iad a’ ciallachadh gu bheil daoine eile-sheòrsach uile ciontach air gràin-co-sheòrsachd agus chan eil iad a’ brosnachadh dòigh-beatha co-sheòrsach ri clann òg.”

Chaidh an iomairt a dhèanamh le taic bho 150 àrd sgoiltean mar phàirt dhen iomairt *Education For All* a tha aig Stonewall.

Thèid an iomairt a thòiseachadh a-rithist nas anmoiche air a’ bhliadhna.
