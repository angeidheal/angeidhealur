---
id: 1058
title: 'Bàrd connspaideach a’ fuireach air curraicealam na h-Èirinn'
date: '2008-03-28T11:48:17+00:00'
author: angeidheal
layout: post
guid: 'https://angeidhealur.scot/?p=1058'
permalink: /2008-03-28-bard-connspaideach-a-fuireach-air-curraicealam-na-h-eirinn/
image: /images/posts/2008-03-28-bard-connspaideach-a-fuireach-air-curraicealam-na-h-eirinn.webp
categories:
    - 'An t-Saoghal'
    - Dibhearsan
    - Èirinn
    - Foghlam
    - Lagh
---

Tha an *An Chomhairle Náisiúnta Curaclaim agus Measúnachta* (An Comhairle Nàiseanta Curraicealaim agus Measaidh) ann an Èirinn ag ràdh gum bi obraichean Cathal Ó Searcaigh a’ fuireach air curraicealam na h-Èirinn ged a tha am bàrd fo amharas gun do ghabh e brath air balaich ann an Neapàl.

Thuirt Mary Hanafin, Ministear an Fhoghlaim:

“Tha a’ chomhairle dhen bheachd gum bu chòir dhan co-dhùnadh tùsail aca air luach an obair Cathal Ó Searcaigh fulang.”

Tha Mgr Ó Searcaigh air a bhith fo amharas o chionn taisbeanadh dhen film aithriseach *Fairytale of Kathmandu*, a tha a’ sealltainn an obair saor-thoileach a tha Ó Searcaigh a’ dèanamh ann an Neapàl.

Sgrìobh am bàrd litir mìos seo chaidh a’ càineadh na casaidean. Sgrìobh e:

“Ma tha mo dòigh-bheatha co-sheòrsach no na càirdeis agam oilbheumach ri dhaoine eile, tha mi duilich.”

“Ach tha e neo-fhìrinneach agus mì-chàilear a bhith ag ràdh gun robh mi a’ gabhail brath air na balaich seo.”

“Tha na càirdeis agam ann an Neapàl air a bhith gràdhach, fosgailte agus follaiseach.”
