---
id: 1007
title: 'Cruinneachadh gus taic a thoirt ri neach-poileataigs a tha dhen bheachd gu bheil a’ choimhearsnachd LCDTE nas miosa na ceannaircich'
date: '2008-04-05T16:47:54+00:00'
author: angeidheal
layout: post
guid: 'https://angeidhealur.scot/?p=1007'
permalink: /2008-04-05-cruinneachadh-gus-taic-a-thoirt-ri-neach-poileataigs-a-tha-dhen-bheachd-gu-bheil-a-choimhearsnachd-lcdte-nas-miosa-na-ceannaircich/
image: /wp-content/uploads/2022/12/2008-04-05-cruinneachadh-gus-taic-a-thoirt-ri-neach-poileataigs-a-tha-dhen-bheachd-gu-bheil-a-choimhearsnachd-lcdte-nas-miosa-na-ceannaircich.webp
categories:
    - 'An t-Saoghal'
    - Poileataigs
---

Chruinnich còrr ’s mìle daoine ann an Oklahoma Diciadain gus taic a thoirt ri Riochdaire Sally Kern.

Chaidh Riochdaire Kern a chàineadh seachdainn seo chaidh air sgàth ’s òraid a rinn i nuair a thuirt i gu bheil a’ choimhearsnachd LCDTE na bhagairt nas motha ris na Stàitean Aonaichte na tha ceannaircich.

Fhuair an cruinneachadh urrasachd bhon a’ bhuidheann *Concerned Women for America* agus bho luchd-eaglaise. Bha bratach mòr aca anns a’ bhaile ag ràdh “*We Support Sally Kern.*”

A’ bruidhinn ris a’ chruinneachadh thuirt Riochdaire Kern nach biodh i ag ràdh gu bheil i duillich.

“Chan ann mum dheidhinn a tha a’ chuspair seo,” ars i. “‘S ann mu dheidhinn an eaglais a tha e agus na còirichean againn a bhith a’ bruidhinn airson Crìosd a bhàsaich air an son.”

Thuirt Chuck Wolfe, neach-labhairt an *Gay &amp; Lesbian Victory Fund*:

“Tha Sally Kern agus na càirdean aice a’ toirt taic ri iomairtean a tha airson an saoghal aice fhèin a bhrosnachadh, saoghal far am feum daoine LCDT cumail a-mach gu bheil iad eile-sheòrsach neo dol à shealladh.”

“Ma tha sibh co-sheòrsach, neo ma tha thu eòlach air daoine LCDT bidh fios agad dè cho cunnartach agus neo-ghlic ’s a tha seo.”