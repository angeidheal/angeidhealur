---

layout: post

date: 2008-04-23 18:33:17

title: "Daoine co-sheòrsach air an cur gu deuchainnean HIV le buidhnean àrachais"

image: /assets/images/2008-04-23-daoine-co-sheorsach-air-an-cur-gu-deuchainnean-hiv-le-buidhnean-arachais.webp

author: Crìstean MacMhìcheil

categories: ["Breatainn", "Gnìomhachas", "Slàinte"]

---

Chaidh sgrùdadh a dhèanamh le [Compass IFA](http://www.compassifa.co.uk/ "Làrach-lìn aig Compass IFA"), buidheann a tha a’ toirt comhairle do dhaoine co-sheòrsach a thaobh ionmhais, a tha a’ sealltainn gu bheil na buidhnean àrachais [Legal &amp; General](http://www.legalandgeneral.com/ "Làrach-lìn aig Legal & General") agus [AEGON](http://www.aegon.com/ "Làrach-lìn aig AEGON") fhathast a’ cur daoine co-sheòrsach gu deuchainnean HIV mus faigh iad àrachas slàinte.

Ach thuirt Lesley MacPherson, Ceannard nam Meadhannan Corporra aig AEGON:

“Tha iongnadh oirnn mu dheidhinn na toraidhean seo agus ’s e briseadh-dùil a th’ ann. Bidh sinn a’ toirt treànadh a bharrachd ris ar luchd-obrach gus am bi iad eòlach air riaghailtean an deuchainn HIV agus na poileasaidh againn gus nach bi seo a’ tachairt san àm ri teachd.”

Cuideachd thuirt Russ Whiteworth a tha ag obair airson Legal &amp; General:

“Cha bhi sinn a’ toirt iomradh air ma tha fireannaich co-sheòrsach neo mura h-eil, cha bhi sinn a’ cur a’ cheist seo air luchd-ceannaich aig àm sam bith.”

“Tha sinn a’ breugnachadh a’ mholadh gu bheil sinn a’ dèanamh leth-bhreith an-aghaidh daoine co-sheòrsach.”
