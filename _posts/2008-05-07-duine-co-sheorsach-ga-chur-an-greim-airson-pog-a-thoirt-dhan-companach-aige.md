---

layout: post

date: 2008-05-07 10:10

title: "Duine co-sheòrsach ga chur an grèim airson pòg a thoirt dhan companach aige"

image: /assets/images/2008-05-07-duine-co-sheorsach-ga-chur-an-greim-airson-pog-a-thoirt-dhan-companach-aige.webp

author: Crìstean MacMhìcheil

categories: ["Breatainn", "Eadar-nàiseanta", "Lagh"]

---

Tha duine co-sheòrsach air a bhith ga chur an grèim anns na h-Eileanan Caimean airson pòg a thoirt dhan companach aige fhad ’s a bha iad air saor-làithean anns a’ Mhuir Charaibeach.

Chaidh casaidean a dhèanamh an aghaidh Aaron Chandler agus an companach aige le daoine eile a bha a’ fuireach aig *Royal Palms Resort*. Thug am Poileas rabhadh dhaibh nach bu chòir dhaibh pòg gu poblach agus nuair a phòg iad ann an club an oidhche sin chaidh Mgr Chandler ga chur an grèim.

Tha an sgeulachd seo air a bhith gu math connspaideach air sgàth ’s gu bheil na h-Eileanan Caimean na colonaidh Bhreatannach far a bheil co-sheòrsachd laghail.

Chaidh co-sheòrsachd a dhèanamh laghail anns na h-Eileanan Caimean ann an 2000 ach tha fhathast laghan ann a tha a’ cur casg air daoine co-sheòrsach a’ taisbeanach an gaol aca gu poblach gu h-àraidh ma tha iad a’ cur dragh air daoine eile.
