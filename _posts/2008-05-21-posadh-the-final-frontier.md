---

layout: post

date: 2008-05-21 11:19:53

title: "Pòsadh… 'the Final Frontier'"

image: /images/posts/2008-05-21-posadh-the-final-frontier.webp

author: Crìstean MacMhìcheil

categories: ["Eadar-nàiseanta", "Cultar"]

---

Tha George Takei air fhoillseachadh air an làrach-lìn aige gu bheil e an dùil a chompanach, Brad Altman, a phòsadh.

Tha iad nam measg iomadach càraidean LCDT, a leithid Ellen DeGeneres agus Portia de Rossi a tha airson pòsadh as dèidh dha Àrd-chùirt Chalifornia pòsaidhean LCDT a dhèanamh laghail anns an stàit.

Tha Takei gu math ainmeil airson Hikaru Sulu a chluich ann an Star Trek agus Kaito Nakamura a chluich ann an Heroes. Tha e cuideachd na gnìomhaiche a tha an sàs ann agus ag obair airson iomadach buidhnean LCDT.

Sgrìobh Takei air an làrach-lìn aige gu bheil iad air a bhith a’ falbh le chèile o chionn 21 bliadhna agus iad uabhasach toilichte gu bheil iad gu bhith “pòsta agus nar luchd-àiteachaidh co-ionann nar stàit.”
