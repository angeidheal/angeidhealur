---

layout: post

date: 2008-06-12 14:46:07

title: "Buidheann Ameireaganach a’ toirt dòchas ùr do fhireannaich le HIV"

image: /assets/images/2008-06-12-buidheann-ameireaganach-a-toirt-dochas-ur-do-fireannaich-le-hiv.webp

author: Crìstean MacMhìcheil

categories: ["Eadar-nàiseanta", "Saidheans", "Slàinte"]

---

Tha fireannaich HIV+ anns na Stàitean Aonaichte a’ cur dòchas anns a’ bhuidheann [Growing Generations](http://www.growinggenerations.com/ "Làrach-lìn aig Growing Generations") a tha ag ràdh gum faod iad a bhith nam pàrantan.

Tha am buidheann ag ràdh gu bheil an teicneòlas againn a-nis airson sìol-ghinidh a chur gu deuchainn airson HIV agus gum faod iad *surrogates* agus *donor eggs* a chleachdadh gus teaghlaichean bith-eòlasach a thoirt do dh’fhireannaich HIV+.

“Tha sinn uabhasach toilichte gu bheil saidheans agus an lagh a’ tighinn ri chèile gus freagairt reusanta agus sàbhailte dhan chuspair seo ruigsinn,” ars Gail Taylor, Ceann-suidhe Growing Genereations.

Gu ruige seo tha Growing Generations ag obair còmhla ri còignear aig a bheil HIV agus tha iad an dùil ri barrachd fhad ’s a tha daoine a’ fàs eòlach air an t-seirbheis.
