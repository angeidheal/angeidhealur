---

layout: post

date: 2008-06-22 18:03:09

title: "Bile ùr a’ brosnachadh co-ionannachd do dhaoine LCDT"

image: /images/posts/2008-06-22-bile-ur-a-brosnachadh-co-ionannachd-do-dhaoine-lcdt.webp

author: Crìstean MacMhìcheil

categories: ["Breatainn", "Lagh", "Poileataigs"]

---

Thèid bile ùr a bhios a’ brosnachadh co-ionannachd do dhaoine LCDT ainmeachadh gu h-oifigeil leis a’ Bhanrigh anns an òraid aice san t-Samhain.

Thathar an dùil gun tèid am bile tron a’ Phàrlamaid tràth ann an 2009 agus gun tèid a dhèanamh na lagh ron t-samhradh.

An-dràsta tha laghan ann, a leithid *Sexual Orientation Regulations*, a tha a’ dìon daoine co-sheòrsach bho leth-bhreith a thaobh seirbheisean agus bathar, ach chan eil dad ann fhathast a tha a’ brosnachadh co-ionannachd do dhaoine LCDT san fharsaingeachd agus mar sin tha a’ mhòr-chuid fhathast an dùil ri leth-bhreith nuair a tha iad a’ cleachdadh seirbheisean poblach.

Thar na 18 mìosan a tha romhainn tha Stonewall ag ràdh gum bi iad a’ coiteachadh na Pàrlamaid gus dèanamh cinnteach gum bi am bile cho farsaing ’s a ’s urrainn dha bhith gus seirbheisean nas fheàrr chruthachadh dhan 3.6 millean daoine LCDT a tha a’ fuireach ann am Breatainn.
