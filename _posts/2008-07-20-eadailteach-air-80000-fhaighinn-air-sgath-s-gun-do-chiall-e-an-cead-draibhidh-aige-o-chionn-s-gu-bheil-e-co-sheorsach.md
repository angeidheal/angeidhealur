---
id: 885
title: 'Eadailteach air £80,000 fhaighinn air sgàth ’s gun do chiall e an cead-dràibhidh aige o chionn ’s gu bheil e co-sheòrsach'
date: '2008-07-20T20:45:49+00:00'
author: Crìstean MacMhìcheil
layout: post
guid: 'https://angeidhealur.scot/?p=885'
permalink: /2008-07-20-eadailteach-air-80000-fhaighinn-air-sgath-s-gun-do-chiall-e-an-cead-draibhidh-aige-o-chionn-s-gu-bheil-e-co-sheorsach/
image: /images/posts/2008-07-20-eadailteach-air-80000-fhaighinn-air-sgath-s-gun-do-chiall-e-an-cead-draibhidh-aige-o-chionn-s-gu-bheil-e-co-sheorsach.webp
categories:
    - 'An t-Saoghal'
    - Lagh
    - Poileataigs
---

Tha cùirt air Riaghaltas na h-Eadailt òrdachadh gus €100,000 (£80,000) a thoirt gu daoine co-sheòrsach a chiall an cead-dràibhidh aige o chionn ’s an gnèitheachd aige.

Ann an 2001 dh’innis Danib Giuffrida dha na h-ùghdarrasan gu bheil e co-sheòrsach fhàd ’s a bha e a’ dol tro deuchainn slàinte gus am b’ urrainn dha ghabhail san airm.

An-dèidh nan deuchainnean thug an ospadal na toraidhean gu Ministrealachd na Còmhdhail ag ràdh nach robh e comasach air dràibheadh gu corporra neo gu h-inntinneil.

Chaidh an cead-dràibhidh a thoirt air falbh bhuaithe air sgàth ’s an gnèitheachd aige agus bha feum aige air deuchainn dràibhidh a dhèanamh a-rithist. Rinn e a’ chùis air ach cha d’fhuair e ach cead-dràibhidh sònraichte airson bliadhna seach cead-dràibhidh slàn (10 bliadhna).

Thuirt a’ chùirt gur b’ e Ministrealachd an Dìon agus Ministrealachd na Còmhdhail as coireach air leth-bhreith agus gun robh seo a’ dol an-aghaidh còraichean Mgr Giuffrida.
