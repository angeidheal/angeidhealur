---

layout: post

date: 2008-07-25 17:49:10

title: "Luchd-saidheans air laigse aig HIV lorg"

image: /assets/images/2008-07-25-luchd-saidheans-air-laigse-aig-hiv-lorg.webp

author: Crìstean MacMhìcheil

categories: ["Eadar-nàiseanta", "Saidheans", "Slàinte"]

---

Tha luchd-rannsachaidh ag obair aig Sgoil Slàinte Oilthigh Texas ag ràdh gu bheil iad air laigse aig HIV (Bhioras Dìon-slàinte Daonna) a lorg.

Tha an laigse seo na pàirt de phròtain a tha riatanach do HIV airson grèim fhaighinn air ceallan.

Gu ruige seo chan eil banachdach HIV ann air sgàth ’s gu bheil am bhìoras an còmhnaidh ag atharrachadh.

Ach tha luchd-saidheans ag ràdh nach biodh HIV comasach air grèim fhaighinn air ceallan mura robh co-dhiù aon roinn ann nach robh ag atharrachadh.

Tha sgioba air a bhith a’ dèanamh fòcas air sreath de shearbhagan *amino* a tha nan pàirtean dhen chèis pròtain gp120.

Tha iad cuideachd air *antibodies* a chruthachadh air ainmeachadh *Abzymes* a tha comasach air ionnsaigh a thoirt air a h-uile seòrsa de HIV le bhith a’ toirt ionnsaigh air na roinnean nach eil ag atharrachadh.

Chaidh an rannsachadh fhoillseachadh ann an *Autoimmunity Reviews* agus thèid ga thaisbeanadh aig Co-labhairt Eadar-nàiseanta AIDS ann am Baile Meagsago san Lùnastal.
