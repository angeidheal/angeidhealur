---

layout: post

date: 2008-11-26 16:15:49

title: "Rionnagan Ameireaganach an-sàs ann an iomairt an-aghaidh cànan oilbheumach"

image: /assets/images/2008-11-26-rionnagan-ameireaganach-an-sas-ann-an-iomairt-an-aghaidh-canan-oilbheumach.webp

author: Crìstean MacMhìcheil

categories: ["Eadar-nàiseanta", "Cultar", "Foghlam"]

---

Chaidh iomairt ùr a chur air bhog anns na Stàitean Aonaichte gus sgoilearan a theagasg mu dheidhinn am buaidh a tha aig cànan oilbheumach air daoine LCDTE.

Mar phàirt dhen iomairt thèid sanasan ùra fhoillseachadh air 33,000 stèiseanan air feadh na Stàitean a’ toirt a-steach t.bh., radio, pàipearan-naidheachd, irisean agus an t-eadar-lìon.

Chaidh an iomairt a chur air bhog le *[GLSEN (The Gay, Lesbian and Straight Education Network)](http://www.glsen.org/)* agus *[The Ad Council](http://www.adcouncil.org/)*.

Anns na sanasan ùra chìtear suidheachaidhean diofraichte far a bhios cuideigin ag ràdh “that’s so gay” mar a bhios a’ mhòr-chuid de sgoilearan ag ràdh an-diugh. Aig deireadh na sanasan bidh Wanda Sykes neo Hilary Duff ag innse dha na sgoilearean “to knock it off”.

Tha an iomairt an dùil gum bi deugairean mothachail air am buaidh a tha aig cànan mar seo air sgàth ’s gum bi i oilbheumach ri cuid.

A bharrachd air na sanasan tha an iomairt air làrach-lìn ùr a chur air bhog aig *[www.ThinkB4YouSpeak.com](http://www.ThinkB4YouSpeak.com)* agus tha na sanasan ag iarraidh air duine sùil a thoirt air.

Tha an iomairt a’ buntainn ri foillseachadh de GLSEN’s 2007 National School Climate Survey a tha a’ sealltainn gu bheil 9/10 deugairean LCDTE ag ràdh gu bheil iad air a bhith a’ sàrachadh air sgàth ’s an gnèitheachd aca.

‘S e “That’s gay” an abairt as cumanta a chluinneas tu anns na raon-cluiche san là an-diugh ach tha rannsachadh a’ sealltainn nach eil a’ mhòr-chuid eòlach air am buaidh a th’ aig faclan mar seo air daoine eile.

<div class="youtube-wrapper"> <iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" src="https://www.youtube-nocookie.com/embed/LrJrw5ZZfRU" title="YouTube video player" width="100%"></iframe></div>
