---

layout: post

date: 2009-03-12 21:06:31

title: "BPA a’ toirt taic do lagh an-aghaidh eucoirean gràineil"

image: /assets/images/parlamaid-na-h-alba.webp

author: Crìstean MacMhìcheil

categories: ["Alba", "Breatainn", "Lagh", "Poileataigs"]

---

Tha lagh ùr gus brìgh eucoirean gràineil leasachadh a bhith a’ toirt a-steach gràin-co-sheòrsachd air gluasad air adhart ann an Alba.

Tha Comataidh Ceartas Holyrood air taic a thoirt dhan bhile ùr a chaidh a chur air adhart le BPA Uaine Patrick Harvie.

Tha Riaghaltas na h-Alba air ràdh mar thà gum bi iad airson am bile aontachadh, a’ ciallachadh gu bheil e cha mhòr ach cinnteach gun tèid a dhèanamh na lagh.

Bidh seo a’ ciallachadh gum bi binne nas làidire ri fhaicinn airson eucoirean gràineil an-aghaidh daoine LCDT neo daoine le ciorraim.

Leis an *Offences Aggravated by Prejudice (Scotland) Act*, bhiodh Alba a’ dol leis an còrr de Bhreatainn far a bheil laghan mar seo mar thà.
