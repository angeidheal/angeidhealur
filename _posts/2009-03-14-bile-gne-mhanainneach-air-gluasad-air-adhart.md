---

layout: post

date: 2009-03-14 20:33:33

title: "Bile Gnè Mhanainneach air gluasad air adhart"

image: /assets/images/2009-03-14-bile-gne-mhanainneach-air-gluasad-air-adhart.webp

author: Crìstean MacMhìcheil

categories: ["Breatainn", "Eadar-nàiseanta", "Eilean Mhanainn", "Lagh", "Poileataigs"]

---

Tha bile ùr gus an t-Eilean Mhanainn a thoirt gu ìre an Rìoghachd Aonaichte a-thaobh poileasaidhean gnè air faighinn tron a’ chiad ceum dhen Chomhairle Lagha.

Thèid an *Gender Recognition Bill*, a chaidh a chur air adhart le Eddie Lowey, a chur an gnìomh gus riaghailtean Cùirt Eòrpach nan Còirichean Daonna a’ co-fhreagairt.

Bidh am bile a’ toirt còirichean co-ionannachd, a’ toirt a-steach còirichean pòsaidh, do dhaoine tar-ghnèitheach sam bith a tha air teisteanas oifigeil fhaighinn.

Tha am bile cuideachd ag ràdh gu bheil e mar dhleastanas dhan Oifis Clàraidh a bhith a’ cumail Clàr Gnè dìomhair mu dheidhinn a h-uile teisteanas gnè.

Chaidh am bile stèidheachadh air laghan a chaidh a chur an gnìomh anns an Rìoghachd Aonaichte leis an *Gender Recognition Act*.

Tha am bile air faighinn tro trì ceuman anns an *House of Keys* mar-thà ach tha dà cheum air fhàgail mus bi e na lagh.
