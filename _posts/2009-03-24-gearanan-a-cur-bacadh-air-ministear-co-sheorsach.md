---

layout: post

date: 2009-03-24 18:32:58

title: "Gearanan a’ cur bacadh air ministear co-sheòrsach"

image: /assets/images/2009-03-24-gearanan-a-cur-bacadh-air-ministear-co-sheorsach.webp

author: Crìstean MacMhìcheil

categories: ["Alba", "Breatainn", "Creideamh"]

---

Thèid coinneamh a chumail gus deasbad ma bhios ministear co-sheòrsach ann an Obair Dheathain comasach air obair airson an eaglais.

Tha am *Press &amp; Journal* ag ràdh gun deach an t-Urr. Scott Rennie a chur an dreuchd aig Eaglais Chrois na Banrighinn san Fhaoilleach le bhòt 60 gu 24 ach gu bheil 13 buill dhen eaglais air gearanan a dhèanamh mun dhòigh-bheatha aige.

Tha an t-Urr. Rennie a’ fuireach anns a’ mhansa aig Àrd-Eaglais Bhrechin, far a bheil e ag obair, còmhla ris a bhràmair.

A-nis thèid coinneamh a chumail le comataidh air a dhèanamh suas le ministearan agus èildearan gus deasbad air na gearanan agus co-dhùnadh a dhèanamh air ma bhios an cuspair a’ dol air adhart dhan Seanadh sa Chèitean.
