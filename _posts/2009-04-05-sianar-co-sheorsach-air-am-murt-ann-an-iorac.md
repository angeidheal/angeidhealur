---

layout: post

date: 2009-04-05 19:02:07

title: "Sianar co-sheòrsach air am murt ann an Ioràc"

image: /assets/images/2009-04-05-sianar-co-sheorsach-air-am-murt-ann-an-iorac.webp

author: Crìstean MacMhìcheil

categories:
    - "Eadar-nàiseanta"
    
---

Tha dithis marbh ann an Sadr City, roinn Shiite dhe Bhaghdad, air sgàth ’s clèir ionadail a dhìt co-sheòrsachd.

Tha e air nochdadh cuideachd gun deach ceathrar a bharrachd a mhurt sa Mhàrt.

Tha an Clèir Shiite Sattar al-Battat air a bhith a’ dìteadh co-sheòrsachd anns na h-ùrnaighean Dihaoine aige uair is uair a-rithist.

Thuirt am poileas ann an Ioràc gun deach an dithis a mhurt Diardaoin agus gu bheil iad a’ smaointinn gur e na teaghlaichean a tha as coireach. Tha an Associated Press air ràdh nach eil duine sam bith air na cuirp a thagradh neo air iarraidh airson rannsachadh.

Lorg am poileas ceathrar cuirp a bharrachd mìos seo chaidh leis na faclan *pervert* agus *puppies* (facal tarcaiseach air a chleachdadh san sgìre) sgrìobhte orra.

Nuair a bha an sgìre fo smachd am Armachd Mahdi bha co-sheòrsachd an-aghaidh an lagh, ach on a chaidh *ceasefire* a chur an gnìomh, tha daoine co-sheòrsach air a bhith a’ cruinneachadh aig cafaidh sa bhaile.
