---
id: 788
title: 'Àrd-chùirt Chalifornia a’ cumail ri Prop 8'
date: '2009-05-26T19:11:45+00:00'
author: angeidheal
layout: post
guid: 'https://angeidhealur.scot/?p=788'
permalink: /2009-05-26-ard-chuirt-chalifornia-a-cumail-ri-prop-8/
image: /images/posts/prop-8.webp
categories:
    - 'An t-Saoghal'
    - Lagh
    - Poileataigs
---

Tha Àrd-chùirt Chalifornia air bhòtadh gus cumail ri Proposition 8, an iomairt a chur casg air pòsadh aon-sheòrsach anns an stàit.

Bhòt na britheamhan 6-1 an-aghaidh luchd-taice pòsaidhean aon-sheòrsach a bha a’ gearan air sgàth ’s gu bheil Proposition 8 a’ dol an-aghaidh Bun-reachd nan Stàitean Aonaichte. A dh’aindeoin an co-dhùnadh seo, bhòt iad uile gu lèir airson na 18,000 pòsaidhean a chaidh a chumail mar thà a chumail laghail.

Cha robh ach Britheamh Carlos R. Moreno, an aon Democrat anns a’ chùirt, airson Proposition 8 a chur às.

Chaidh pòsadh aon-sheòrsach a dhèanamh laghail ann an California anns a’ Chèitean 2008, ach a-rèir Proposition 8 a chaidh a chur an gnìomh anns an t-Samhain 2008 tha pòsadh a’ ciallachadh aonadh eadar fear agus bean a-mhàin.

Tha luchd-gnìomh LCDT air ràdh gu bheil Proposition 8 a’ dol an-aghaidh a’ bhun-reachd agus gu bheil e a’ dèanamh leth-bhreith orra. Tha iad cuideachd ag ràdh nach eil companasan-catharra, a tha ceadaichte anns an stàit, co-ionann ri pòsadh.

Bidh daoine LCDT a’ togail fianais an-aghaidh a’ cho-dhùnadh air feadh California an-diugh.
