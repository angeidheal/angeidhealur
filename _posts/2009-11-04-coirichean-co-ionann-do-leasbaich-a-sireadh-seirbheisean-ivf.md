---

layout: post

date: 2009-11-04 18:45:22

title: "Còirichean co-ionann do leasbaich a’ sireadh seirbheisean IVF"

image: /assets/images/2009-11-04-coirichean-co-ionann-do-leasbaich-a-sireadh-seirbheisean-ivf.webp

author: Crìstean MacMhìcheil

categories: ["Alba", "Breatainn", "Slàinte"]

---

Thathar an dùil gun tèid cead a thoirt do leasbaich Albannach IVF a shireadh bho Seirbheis Nàiseanta na Slàinte.

Thathar an dùil gum mòl buidheann comhairle an Riaghaltais gum bu chòir do cead a bhith aig leasbaich a bhith a’ cleachdadh seirbheisean IVF air an SNS.

Tha Caroline Harris agus Julie McMullen air a bhith a’ strì an-aghaidh SNS Ghlaschu am-bliadhna airson cead a bhith a’ cleachdadh na seirbheisean IVF aca.

Thuirt SNS Ghlaschu gur ann airson càraidean neo-thorrach a bha na seirbheisean IVF agus nach robh càraid leasbach a’ co-fhreagairt am mìneachadh seo.

Thuirt an càraid gum biodh iad a’ toirt an urras dhan lagh air sgàth ’s gun robh an urras a’ dèanamh leth-bhreith orra agus thug seo air an urras an riaghailt atharrachadh.

An-dràsta tha càraidean leasbach comasach air seirbheisean IVF a’ cleachdadh ann an ospadalan aig SNS na Crìochan, SNS a’ Ghàidhealtachd agus a-nis SNS Ghlaschu ach tha SNS ag ràdh gum faodar seo leasachadh.

Thuirt neach-labhairt an Riaghaltais ris The Times:

“Chan eil riaghailtean an latha an-diugh a’ cur casg air càraidean aon-sheòrsach agus tha fios againn nach eil cuid dhe na bùird SNS a’ tabhann seirbheisean IVF do càraidean aon-sheòrsach… Tha sinn a’ tuigsinn nach eil seo cunbhalach air feadh na h-Alba agus iarraidh sinn air a’ bhuidheann comhairle a’ chùis seo a bheachdachadh.”
