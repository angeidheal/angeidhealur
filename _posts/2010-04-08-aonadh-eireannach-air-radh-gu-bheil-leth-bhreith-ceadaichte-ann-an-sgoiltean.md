---
id: 774
title: 'Aonadh Èireannach air ràdh gu bheil leth-bhreith ceadaichte ann an sgoiltean'
date: '2010-04-08T13:18:54+00:00'
author: Crìstean MacMhìcheil
layout: post
guid: 'https://angeidhealur.scot/?p=774'
permalink: /2010-04-08-aonadh-eireannach-air-radh-gu-bheil-leth-bhreith-ceadaichte-ann-an-sgoiltean/
image: /images/posts/2010-04-08-aonadh-eireannach-air-radh-gu-bheil-leth-bhreith-ceadaichte-ann-an-sgoiltean.webp
categories:
    - Eadar-nàiseanta
    - Èirinn
    - Foghlam
    - Lagh
---

Tha aonadh teagaisg Èireannach air ràdh gu bheil laghanan co-ionannachd a’ toirt cead do sgoiltean cràbhach a bhith a’ dèanamh leth-bhreith air tidsearan co-sheòrsach.

Tha [INTO](http://www.into.ie/ "INTO - Irish National Teacher's Organisation") (Irish National Teacher’s Organisation) ag ràdh gu bheil an *Employment Equality Act* a’ toirt cead ri sgoiltean a chur tidsearan à dhreuchd air sgàth ’s gu bheil an dòigh-beatha aca a’ dol an aghaidh poileasaidh cràbhach nan sgoiltean.

A-rèir Earrann 37 dhen achd faodaidh sgoiltean gnìomh a thoirt gus “bacadh a chur air neach-obrach sam bith a tha a’ lagachadh inbhe creideamh an t-ionad-obrach.”

Tha bòrd stiùiridh INTO a-nis air bhòtadh gus iarraidh airson Earrann 37 a bhith sguabadh às.
