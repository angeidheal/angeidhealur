---

layout: post

date: 2011-01-01 15:45:18

title: "Sgoilearan Sussex a’ dèanamh sabaid air gràin-co-sheòrsachd le iomairt GRIN"

image: /assets/images/2011-01-01-sgoilearan-sussex-a-deanamh-sabaid-air-grain-co-sheorsachd-le-iomairt-grin.webp

author: Crìstean MacMhìcheil

categories: ["Breatainn", "Foghlam"]

---

Tha sgoilearan aig Sgoil Bhedales, faisg air Petersfield air iomairt a chur air bhonn gus sabaid a’ dèanamh air gràin air deugairean co-sheòrsach.

Chaidh an iomairt [GRIN (Global Respect in Education)](http://grincampaign.com/ "Làrach-lìn aig Iomairt GRIN") a stèidheachadh le Claudia White, 17, as dèidh dhi leughadh mu dheidhinn deugairean co-sheòrsach a chur às dhaibh fhèin.

Chaidh an làrach-lìn aca stèidheachadh o chionn dà mhìos le postair de Patrick Lindsay, a tha na sgoilear aig an sgoil, air a bheil am facal ‘Respect’ sgrìobte ann an dathan na bogha-froise air a’ ghruaidh aige. ‘On uair sin, tha 33 duine eile air nochdadh air an làrach-lìn.

A-nis tha na sgoilearan airson airgead a thogail airson an iomairt ann am Brighton Diardaoin 6mh Am Faoilleach agus tha iad an dùil gum bi muinntir a’ phoblach deònach a bhith a’ nochdadh ann an postairean ùra airson an làrach-lìn.

Bu toigh leotha co-dhiù £10 bho gach duine a bhios deònach gu leòr a bhith a’ nochdadh ann am postair le ‘Respect’ sgrìobhte air na gruaidhean aca.

A bharrachd air an làrach-lìn aca fhèin tha GRIN cuideachd a’ sireadh taic bho daoine air [Twitter](http://twitter.com/GRINCampaign "Iomairt GRIN air Twitter") agus [Facebook](http://www.facebook.com/pages/GRIN-Campaign/145064455545414 "Iomairt GRIN air Facebook").
