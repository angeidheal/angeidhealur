---
id: 644
title: 'Juice1038 na chiad stèisean rèidio LCDTE ann an Èirinn a Tuath'
date: '2018-07-24T12:46:49+00:00'
author: angeidheal
layout: post
guid: 'https://angeidhealur.scot/?p=644'
permalink: /2018-07-24-juice1038-na-chiad-steisean-reidio-lcdte-ann-an-eirinn-a-tuath/
image: /wp-content/uploads/2022/12/2018-07-24-juice1038-na-chiad-steisean-reidio-lcdte-ann-an-eirinn-a-tuath.webp
categories:
    - 'An Rìoghachd Aonaichte'
    - Dibhearsan
    - 'Èirinn a Tuath'
---

Tòisichidh [Juice1038](http://juicebelfast.com/) a’ craoladh bho phrìomh-bhaile Èirinn a Tuath air 4mh An Lùnastal, an aon latha ri Fèis-pròise Bheul Feirste.

Bidh an sianal a’ cluich measgachadh de fuinn dannsa clasaigeach, ath-mheasgachaidhean agus òrain ùra bho na charts.

Faodar sampall dhen stèisean a chluinntinn an-dràsta air [an làrach-lìn aca](http://juicebelfast.com/).

Thuirt neach-labhairt an stèisean ri *RadioToday*:

“Tha daoine LCDT+ a’ tighinn bho gach raon-beatha agus ’s e an t-amas a th’ againn a bhith a’ frithealadh cho mòr sa choimhearsnachd againn sa ghabhas le bhith a’ cleachdadh stoidhle taisbeanaidh in-ghabhalach measgaichte le susbaint cainnte a tha a’ buntainn dhan luchd-èisteachd againn agus ceòl sònraichte nach eil ri chluinntinn air rèidio Èirinn a Tuath.”

“Cluichidh Juice measgachadh de dhannsa agus dannsa clasaigeach, ath-mheasgachaidhean, singiltean air an taghadh gu cùramach bhon Top 40 agus clasaichean co-sheòrsachd.”

“Bidh ùidh mhòr aig a’ choimhearsnachd LCDT+ anns an susbaint cainnte againn, a bhios a’ toirt a-steach naidheachd LCDT+ agus prògram a bhios a’ soillearachadh agus a’ beachdachadh air na h-amasan, draghan, soirbheachasan agus cùisean a tha a’ toirt buaidh air an luchd-èisteachd againn.”