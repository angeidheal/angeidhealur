---

layout: post

date: 2018-08-13 20:45:52

title: "Baile beag Cuimreach airson a’ chiad fèis-pròise aige a chumail"

image: /assets/images/2018-08-13-baile-beag-cuimreach-airson-a-chiad-feis-proise-aige-a-chumail.webp

author: Crìstean MacMhìcheil

categories: ["Breatainn", "Pròis"]

---

Tha coimhearsnachd beag anns a’ Chuimrigh air tighinn còmhla gus fèis-pròise a phlanadh airson 1mh t-Sultain 2018.

Cha do chum Llantwit Major fèis-pròise a-riamh ach tha iad an dùil gum bi e na deagh eisimpleir do choimhearsnachdan beaga eile a tha airson pride a chomharrachadh.

Ghluais Rhodri Ellis Owen, eagraiche an tachartais, gu Llantwit Major 18 mìosan air ais.

Thuirt e ris a’ BhBC gu bheil e airson “iomadachd a’ bhaile cladaich brèagha seo a chomharrachadh”.

Cuideachd thuirt e nach eil feum aig daoine òga LCDTE a bhith a’ fàgail na bailtean beaga aca gus gabhail ris an nàdur aca fhèin agus gum faod tachartasan mar seo cur air daoine a bhith a’ faireachdainn gu bheil iad an-sàs ann am beatha a’ bhaile.

Mar phàirt dhen fhèis bidh còisir de bhoireannaich LCDTE, dannsairean burlesque, agus diosgo anns an Tudor Tavern le DJ agus cluicheadair-drag.
