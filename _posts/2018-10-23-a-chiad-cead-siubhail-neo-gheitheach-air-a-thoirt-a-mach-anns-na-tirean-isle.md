---

layout: post

date: 2018-10-23 21:00:08

title: "A’ chiad cead-siubhail neo-ghèitheach air a thoirt a-mach anns na Tìrean Ìsle"

image: /assets/images/2018-10-23-a-chiad-cead-siubhail-neo-gheitheach-air-a-thoirt-a-mach-anns-na-tirean-isle.webp

author: Crìstean MacMhìcheil

categories: ["Eadar-nàiseanta"]

---

Chaidh cead-siubhail neo-ghnèitheach (*gender neutral*) a thoirt a-mach anns Na Tìrean Ìsle airson a’ chiad turas.

Chaidh a thoirt gu Leonne Zeegers agus tha ga comharrachadh mar gnè X an àite boireann no fireann.

Chaidh Leonne a rugadh eadar-sheòrsach (*intersex*) ach fhuair i obair-lannsa ann an 2001 gus a bhith i na boireannach.

A-nis tha i ag aithneachadh mar neo-ghnèitheach agus bidh i a’ cleachdadh riochdairean boireannach dhi fèin.

Cha bhi Na Tìrean Ìsle a’ toirt comharradh neo-ghnèitheach dhan a h-uile duine a tha ga iarraidh. Feumaidh gach duine a dhol gu cùirt airson aithneachadh oifigeil fhaighinn air an gnè aca.

Tha Zeegers air a bhith an-sàs ann an cùis-lagha fa dà bhliadhna airson aithneachadh oifigeil mar duine neo-ghnèitheach.

Tha dùthchannan eile a leithid a’ Ghearmailt, An Argantain, An Danmhairg, Astràilia, Canada, Malta, na h-Innseachan, Neapàl, Pagastàn agus Sealainn Nuadh uile ag aithneachadh daoine neo-ghnèitheach.

Anns an Rìoghachd Aonaichte, dh’atharraich an Riaghaltas an stiùireadh oifigeil aca a bhith nas taiceile air daoine neo-ghnèitheach ach anns an t-Òg-mhios dhiùlt an àrd-chùirt cùis-lagha Christie Elan-Cane a bha a’ feuchainn ri roinn X fhaighinn air ceadan-siubhail Bhreatannach.
