---

layout: post

date: 2018-11-06 17:06:49

title: "Fèis film LCDT+ ri tilleadh a Ghlaschu"

image: /assets/images/2018-11-06-feis-film-lcdt-ri-tilleadh-a-ghlaschu.webp

author: Crìstean MacMhìcheil

categories: ["Alba", "Breatainn", "Cultar"]

---

Thèid an ceathramh *[Scottish Queer International Film Festival (SQIFF)](http://www.sqiff.org/)* a thilleadh a Ghlaschu 5mh – 9mh An Dùbhlachd.

Thèid a chumail thairis an còig latha aig ionadan a leithid CCA, GFT, an Sgoil Ealain agus Pàirc Kinning. Cuideachd bidh prògram ro-sheallaidh aig sgrìonan air feadh na dùthcha, [An Lanntair, Steòrnabhagh](http://www.sqiff.org/event/a-fantastic-woman-at-an-lanntair/) nam measg, anns an t-Samhain.

Bidh am prògram 2018 a’ dèanamh fòcas air filmichean Àisianach agus Arabach a bharrachd air sreath dhe na filmichean goirid Albannach as fheàrr, [leughadh neo-sheòrsach (*asexual*) de Wizard of Oz](http://www.sqiff.org/event/the-wizard-of-oz-an-asexual-reading/) agus fiù ’s taisbeanadh fìorachd bhiortail.

Tha SQIFF air a mhaoineachadh le [Alba Chruthachail](https://www.creativescotland.com/) agus e air còrr is £46,000 fhaighinn airson an fhèis 2018.

Thuirt neach-labhairt an fhèis gu bheil iad airson an fhèis fosgladh ri barrachd dhaoine ’s mar tha bidh tiocaidean airson a h-uile tachartas ri fhaotainn air sgèile slaighdidh a-rèir na dh’fhaodas daoine a phàigheadh air an son agus bidh maoineachadh siubhail ri fhaotainn do dhaoine nach dh’fhaodadh frithealadh as aonais. Cuideachd bidh àite sàmhach aig am prìomh àite, an CCA, agus tha iad a’ beachdachadh air grunn thachartasan a thabhann do dhaoine bodhar agus daoine ciorramaich.

Ma tha sibh airson barrachd fiosrachaidh mu phrògram an fhèis no airson tiocaidean a cheannach faodar tadhal air an làrach-lìn aca [an seo](http://www.sqiff.org/events/).
