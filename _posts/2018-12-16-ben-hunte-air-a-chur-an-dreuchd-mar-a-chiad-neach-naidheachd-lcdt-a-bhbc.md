---
id: 557
title: 'Ben Hunte air a chur an dreuchd mar a’ chiad neach-naidheachd LCDT a’ BhBC'
date: '2018-12-16T21:04:14+00:00'
author: angeidheal
layout: post
guid: 'https://angeidhealur.scot/?p=557'
permalink: /2018-12-16-ben-hunte-air-a-chur-an-dreuchd-mar-a-chiad-neach-naidheachd-lcdt-a-bhbc/
image: /images/posts/2018-12-16-ben-hunte-air-a-chur-an-dreuchd-mar-a-chiad-neach-naidheachd-lcdt-a-bhbc.webp
categories:
    - 'An Rìoghachd Aonaichte'
---

Tha BBC News air an neach-naidheachd BBC Afraga, Ben Hunte, ainmeachadh mar a’ chiad neach-naidheachd LCDT aca.

Bidh e ag aithris air “sgeulachdan, cùisean agus deasbadan a’ buntainn ri feisealachd agus gnè” agus a’ dèanamh mion-sgrùdadh air cùisean a bheireas buaidh air coimhearsnachd LCDT an Rìoghachd Aonaichte.

An-dràsta tha e na phreasantair a’ phrògraim *What’s New?* – a ‘chiad phrògram telebhisean agus seirbheis dhidseatach aig a’ BhBC airson clann ann an Afraga.

Rè seusan Gay Britannia a’ BhBC ann an 2017, bha e na phreasantair a’ phrògraim *The Ben Hunte Interviews* air BBC Radio 4 anns an do rinn e agallamhan le sreath de dhaoine ainmeil leithid Paul O’Grady, Stephen K. Amos, Peter Tatchell, Ruth Hunt, Linda Riley agus Calum McSwiggan.

Tòisichidh e air a dhreuchd ùr anns an Fhaoilleach.

Dh’ainmich Mgr Hunte an naidheachd air Instagram ag ràdh:

“Tha mi cho toilichte a bhith na chiad neach-naidheachd LCDT a’ BhBC agus chan urrainn dhomh feitheamh gus innse sgeulachdan cudromach.”

<div class="wp-block-image"><figure class="aligncenter is-resized">[![](https://i2.wp.com/geidh.uk/wp-content/uploads/2018/12/Ben_Hunte_Instagram.webp?resize=375%2C619&ssl=1)](https://www.instagram.com/p/BrVTj2YAlqz/)</figure></div>
