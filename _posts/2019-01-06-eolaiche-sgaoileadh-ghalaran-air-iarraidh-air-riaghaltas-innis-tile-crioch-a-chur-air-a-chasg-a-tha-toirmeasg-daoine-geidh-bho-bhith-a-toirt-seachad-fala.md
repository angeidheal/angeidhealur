---
id: 488
title: 'Eòlaiche Sgaoileadh-ghalaran air iarraidh air Riaghaltas Innis Tìle crìoch a chur air a’ chasg a tha toirmeasg daoine gèidh bho bhith a’ toirt seachad fala'
date: '2019-01-06T10:58:36+00:00'
author: Crìstean MacMhìcheil
layout: post
guid: 'https://angeidhealur.scot/?p=488'
permalink: /2019-01-06-eolaiche-sgaoileadh-ghalaran-air-iarraidh-air-riaghaltas-innis-tile-crioch-a-chur-air-a-chasg-a-tha-toirmeasg-daoine-geidh-bho-bhith-a-toirt-seachad-fala/
image: /images/posts/2019-01-06-eolaiche-sgaoileadh-ghalaran-air-iarraidh-air-riaghaltas-innis-tile-crioch-a-chur-air-a-chasg-a-tha-toirmeasg-daoine-geidh-bho-bhith-a-toirt-seachad-fala.webp
categories:
    - An t-Saoghal
    - Saidheans
    - Slàinte
---

Tha Þórólfur Guðnason, aon dhe na prìomh Eòlaichean Sgaoileadh-ghalaran (*Epidemiologist*) ann an Innis Tìle, air iarraidh air an riaghaltas crìoch a chur air a’ chasg iomlan a th’ air fireannaich co-sheòrsach agus dà-sheòrsach bho bhith a’ toirt seachad fala.

A-rèir [The Reykjavik Grapevine](https://grapevine.is/news/2019/01/03/icelands-ban-on-gay-men-giving-blood-may-be-lifted-soon/), thuirt Guðnason:

“An toiseach, tha barrachd teans a-measg a’ bhuidheann seo air HIV no Hepatitis C san fhuil aca. “

“Tha daoine anns a’ bhuidheann seo a tha ri feise le dìon agus mar sin nach eil ann an cunnart, tha daoine eile ann ge-tà, aig a bheil dòigh-bheatha feiseil nas fosgailte, a tha buailteach air galaran mar seo a sgaoileadh.”

“Tha mi a’ creidsinn, mar a tha daoine eile anns an Roinn Eòrpa air a dhèanamh, gun urrainn sinn an casg iomlan a chur às agus grèis càtaidh airson grunn mhìosan a stèidheachadh.”

Anns na dùthchannan Lochlannach eile a leithid Nirribhidh agus an t-Suain faodaidh fireannaich fala a thoirt seachad mura h-eil iad air a bhith ri feise le fireannach eile fad 12 mìos.

Ged a tha casg iomlan ann an gnìomh san Danmhairg an dràsta, thèid an lagh atharrachadh ann an 2019 gus leigeil le fireannaich fala a thoirt seachad mura h-eil iad air a bhith ri feise le fireannach eile fad 4 mìos.
