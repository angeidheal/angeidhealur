---
id: 461
title: Maoin ùr air a stèidheachadh gus taic a thoirt do dh'eagraichean fèisean-pròise na h-Alba
date: '2019-04-08T17:20:53+00:00'
author: Crìstean MacMhìcheil
layout: post
guid: 'https://angeidhealur.scot/?p=461'
permalink: /2019-04-08-maoin-ur-air-a-steidheachadh-gus-taic-a-thoirt-do-dheagraichean-feisean-proise-na-h-alba/
image: /images/posts/2019-04-08-maoin-ur-air-a-steidheachadh-gus-taic-a-thoirt-do-dh-eagraichean-feisean-proise-na-h-alba.webp
categories:
    - Alba
    - An Rìoghachd Aonaichte
    - Pròis
---

Tha [Pink Saltire](https://pinksaltire.com/), seirbheis naidheachd LCDT na h-Alba, air an iomairt ùr, [The Scottish Pride Fund](https://scotpride.org/), a chur air bhog gus taic ionmhais a thoirt do dh’eagraichean fèisean-pròise air feadh na h-Alba.

A bharrachd air maoineachadh do dh’fhèisean-pròise a tha stèidhichte mar-thà, thèid maoin leasachaidh sònraichte a stèidheachadh gus coimhearsnachdan a chuideachadh le bhith a’ stèidheachadh fèisean-pròise ùra.

Airson a bhith airidh air maoineachadh, feumaidh eagraichean dearbhadh gun robh teachd-a-steach fo £100,000 aca sa bhliadhna roimhe agus gum bi an tachartas aca an-asgaidh ri fhrithealadh.

Thathar a-nis a’ toirt cuireadh do ghnìomhachasan agus buidhnean gus fios a chur gu Pink Saltire gus faighinn a-mach mar a dh’fhaodadh iad a bhith nan neach-urrais.

Gheibhear barrachd fhiosrachaidh mun a’ mhaoin air an làrach-lìn [scotpride.org](https://scotpride.org/) no le bhith a’ cur post-d gu <info@scotpride.org>.

Thuirt Stuart Duffy, Neach-chruthachaidh Pink Saltire:

“Tha sinn air am maoin a chur air bhog gus cuid dhen chuideam a bhios air eagraichean ionadail a thogail agus gus an t-urrasachd a sgaoileadh gu cothromach air feadh na dùthcha far am faigh urrasairean tilleadh nas motha air an urrasachdan aca cuideachd.”

[Dh’ainmich Riaghaltas an Rìoghachd Aonaichte](https://equalities.blog.gov.uk/2018/11/08/help-us-to-deliver-the-new-lgbt-sector-and-community-development-scheme/) an-uiridh maoineachadh a bharrachd de £1m airson iomairtean LCDT ann an Sasainn ach [thuirt Riaghaltas na h-Alba](https://pinksaltire.com/2018/02/09/scottish-government-reject-pride-funding-plea/) anns a’ Ghearran 2018 nach rachadh maoin dhen aon seòrsa a stèidheachadh ann an Alba.
