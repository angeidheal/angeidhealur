---

layout: post

date: 2019-05-19 11:05:38

title: "Fèis-pròise air a chumail san Òban airson a’ chiad turas"

image: /assets/images/2019-05-19-feis-proise-air-a-chumail-san-oban-airson-a-chiad-turas.webp

author: Crìstean MacMhìcheil

categories: [Alba, Breatainn, Pròis]

---

Chaidh caismeachd pròise a chumail san Òban an-dè airson a’ chiad turas a-riamh.

Bha an caismeachd aig teas-mheadhan sreath de thachartasan pròise thairis an deireadh sheachdain le luchd-caismeachd a’ coiseachd bho Cèarnag Stèisean an Òbain gu Markie Dans.

Nam measg bha Ministear airson Co-ionannachd, BPA Christina McKelvie agus Rùnaire a’ Chaibineit, BPA Mìcheal Russell.

![BPA Christina McKelvie & BPA Mìcheal Russell aig Feise-proise an Òbain 2019]({{ site.baseurl }}/assets/images/2019-05-19-bpa-aig-feis-proise-an-obain-2019.webp)

A bharrachd air an caismeachd, chaidh bàl a chumail oidhche Shathairne anns an robh cuirm-cluich leis a’ bhanrigh-draga Venus Guytrap agus chaidh Tùr MhicCaig a shoillseachadh ann an dathan bratach a’ bhoga-fhrois.

![Tùr MhicCaig air a shoillseachadh ann an dathan bractach a’ bhogha-frois]({{ site.baseurl }}/assets/images/2019-05-19-tur-mhiccaig.webp)

Thig an tachartas gu crìoch le sgrìonadh sònraichte dhen fhilm, *The Adventures of Priscilla, Queen of the Desert*, oidhche Dhòmhnaich.
