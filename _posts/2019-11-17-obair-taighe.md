---
id: 398
title: Obair-taighe
date: '2019-11-17T12:30:27+00:00'
author: Crìstean MacMhìcheil
layout: post
guid: 'https://angeidhealur.scot/?p=398'
permalink: /2019-11-17-obair-taighe/
image: /images/posts/2019-11-17-obair-taighe-scaled.webp
categories:
    - Blog
---

Tha mi duilich gu bheil Geidh.uk air a bhith sàmhach o chionn ghoirid ach tha mi air a bhith trang leis m’ obair làitheil. Nuair a tha ùine shaor air a bhith agam tha mi air a bhith ag obair air còd Geidh.uk a sgioblachadh agus a dhèanamh nas èifeachdaiche.

Mar a [sgrìobh]({{ site.baseurl }}/2019/02/17/a-gluasad-bho-wordpress-gu-jekyll/) mi na bu tràithe am-bliadnha, tha mi air Geidh.uk a ghluasad bho WordPress gu Jekyll agus mar phàirt dhen sgioblachadh seo tha mi air a’ chòd a thoirt gu bun-tomhas gus an gabh a chleachdadh air làraichean-lìn Jekyll eile gun a bhith ga dheasachadh mòran.

Ma tha neach sam bith agaibh airson a chleachdadh gus blog Jekyll a chruthachadh dhaibh fhèin, tha mi air [teamplaid a chur suas air GitHub](https://github.com/MacMhicheil/Simple-Jekyll-Blog-Theme) a ghabhas a chleachdadh no a dheasachadh an-asgaidh.

Ma tha sibh airson eisimpleir beò fhaicinn ro-làimh, tha mi air an còd ùr a chur an gnìomh mar-thà aig [Geidh.uk](https://geidh.uk/), [AtUG.uk](https://atug.uk/) agus [mo bhlog](https://macmhicheil.uk/blog/).