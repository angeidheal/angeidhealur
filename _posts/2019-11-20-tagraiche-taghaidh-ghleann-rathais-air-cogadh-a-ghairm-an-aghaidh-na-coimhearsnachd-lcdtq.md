---

layout: post

date: 2019-11-20 18:00:59

title: "Tagraiche taghaidh Ghleann Rathais air cogadh a ghairm an-aghaidh na coimhearsnachd LCDTQ"

image: /assets/images/2019-11-20-tagraiche-taghaidh-ghleann-rathais-air-cogadh-a-ghairm-an-aghaidh-na-coimhearsnachd-lcdtq.webp

author: Crìstean MacMhìcheil

categories: ["Alba", "Breatainn", "Creideamh", "Poileataigs"]

---

Tha tagraiche taghaidh ann an Gleann Rathais air taic a’ Phàrtaidh Bhrexit a chall as dèidh dha cogadh a ghairm an-aghaidh na coimhearsnachd LCDTQ+.

Thàinig beachdan Victor Farrell am follais Diluain nuair a sgaoil BPA SNP, Jenny Gilruth, dealbhan-sgrìn de phuist a sgrìobh Farrell air Facebook ann an 2017 agus a tha fhathast rim faicinn air a’ phròifil phoblach aige.

![Facebook Post le Victor Farrell]({{ site.baseurl }}/assets/images/2019-11-20-victor-farrell-post-1.webp)

Ann an aon phost sgrìobh Farrell gun robh e a’ gairm cogadh an-aghaidh na coimhearsnachd LCDTQ air fad.

Chuir Peter Grand, tagraiche an SNP a tha ag iomair an-aghaidh Farrell airson cathair Ghleann Rathais, ìmpidh air a’ Phàrtaidh Bhrexit a chur às a’ phàrtaidh.

Dhearbh neach-labhairt a’ Phàrtaidh Bhrexit ris [The Courier](https://www.thecourier.co.uk/fp/news/politics/1023675/brexit-party-pull-support-for-homophobic-fife-candidate/) gu bheil iad air an taic aca a tharraing bho Fharrell agus nach eil iad ag aontachadh leis a bheachdan.

Tha Farrell a-nis gu bhith na sheasamh mar thagraiche neo-eisimeileach ach tha e air na beachdan aige ath-dhearbhadh ann am post Facebook an-dè anns an tug e iomradh air muinntir LCDTQ Fìobha mar “choimhearsnachd pheacail”.

![Facebook Post le Victor Farrell]({{ site.baseurl }}/assets/images/2019-11-20-victor-farrell-post-2.webp)
