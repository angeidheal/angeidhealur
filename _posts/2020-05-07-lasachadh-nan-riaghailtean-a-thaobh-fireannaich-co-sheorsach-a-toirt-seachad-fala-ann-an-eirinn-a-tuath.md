---
id: 372
title: 'Lasachadh nan riaghailtean a thaobh fireannaich co-sheòrsach a’ toirt seachad fala ann an Èirinn a Tuath'
date: '2020-05-07T08:00:36+00:00'
author: Crìstean MacMhìcheil
layout: post
guid: 'https://angeidhealur.scot/?p=372'
permalink: /2020-05-07-lasachadh-nan-riaghailtean-a-thaobh-fireannaich-co-sheorsach-a-toirt-seachad-fala-ann-an-eirinn-a-tuath/
image: /images/posts/2020-05-07-lasachadh-nan-riaghailtean-a-thaobh-fireannaich-co-sheorsach-a-toirt-seachad-fala-ann-an-eirinn-a-tuath.webp
categories:
    - An Rìoghachd Aonaichte
    - Slàinte
---

Chaidh ainmeachadh gun tèid an lagh atharrachadh ann an Èirinn a Tuath gus am bi fireannaich co-sheòrsach agus dà-sheòrsach comasach air fuil a thoirt seachad cho fhad ’s nach eil iad air a bhith ri feise le fireannach eile fad trì mìosan.

Tha riaghailtean làithreach a’ cur casg aon bhliadhna air fireannaich a tha air a bhith ri feise le fireannach eile.

Bidh an t-atharrachadh, a thèid a chur an gnìomh 1 Ògmhios 2020, a’ ciallachadh gum bi an lagh ann an Èirinn a Tuath co-ionann ris a’ chòrr dhen Rìoghachd Aonaichte far an do dh’atharraich an lagh ann an 2017.
