---
id: 366
title: 'Seirbheis ùr a&#8217; tabhann deuchainnean HIV tron phost'
date: '2020-05-15T18:00:13+00:00'
author: Crìstean MacMhìcheil
layout: post
guid: 'https://angeidhealur.scot/?p=366'
permalink: /2020-05-15-seirbheis-ur-a-tabhann-deuchainnean-hiv-tron-phost/
image: /images/posts/2020-05-15-seirbheis-ur-a-tabhann-deuchainnean-hiv-tron-phost.webp
categories:
    - Alba
    - 'An Rìoghachd Aonaichte'
    - Slàinte
---

Tha [HIV Scotland](https://www.hiv.scot/) agus [Waverley Care](https://www.waverleycare.org/) air seirbheis ùr a cur air bhog gus deuchainnean HIV a thabhann tron phost.

Tha [HIV Self-test Scotland](https://hivtest.scot) ag ràdh gu bheil iad airson dòigh shìmplidh fèin-dheuchainn a thabhann do dhaoine air feadh na h-Alba, gu h-àraid ri linn a’ Choròna-bhìoras nuair nach eil a h-uile duine comasach air siubhal.

Bidh na deuchainnean a’ sgrùdadh boinne-fala gus anti-cuirp HIV a lorg agus tha an stiùireadh aca ag ràdh gu bheil iad comasach air toradh a thoirt seachad ann an 15 mionaid agus gu bheil ìre-mionaideachd de 99.7% aca.

Faodar deuchainnean òrdachadh an-asgaidh bho [hivtest.scot/order](https://hivtest.scot/order) agus thèid an cur tron phost ann am pacaigeadh neo-nochdaidh taobh a-staigh 48 uair a thìde.
