---

layout: post

date: 2020-05-17 18:00:07

title: "A’ chiad chàraid cho-sheòrsach gus leigheasadh IVF fhaighinn tro NHS na h-Alba an dùil ri leanabh"

image: /assets/images/2020-05-17-a-chiad-charaid-cho-sheorsach-gus-leigheasadh-ivf-fhaighinn-tro-nhs-na-h-alba-an-duil-ri-leanabh.webp

author: Crìstean MacMhìcheil

categories: ["Alba", "Breatainn", "Saidheans", "Slàinte"]

---

Chaidh ainmeachadh gu bheil càraid cho-sheòrsach ann an Dùn Èideann an dùil ri leanabh as t-samhradh as dèidh dhaibh leigheasadh IVF fhaighinn tro NHS na h-Alba.

Thathar a’ creidsinn gur e Ross agus Chris Muller a’ chiad chàraid co-sheòrsach a ghabh cothrom air leigheasadh IVF bho thog Riaghaltas na h-Alba an casg a bh’ air màthraichean-ionaid ann an 2018.

Chaidh tùs-ghinean (embryo) a chruthachadh le sìol Ross agus ùgh bho thabhartaiche mus deach a chur ann an màthair-ionaid san t-Samhain.

Tha dùil ris an leanabh san Lùnastal.
