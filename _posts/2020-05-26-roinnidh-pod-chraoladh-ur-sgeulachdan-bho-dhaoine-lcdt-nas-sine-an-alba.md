---
id: 357
title: 'Roinnidh pod-chraoladh ùr sgeulachdan bho dhaoine LCDT+ nas sìne an Alba'
date: '2020-05-26T18:00:56+00:00'
author: angeidheal
layout: post
guid: 'https://angeidhealur.scot/?p=357'
permalink: /2020-05-26-roinnidh-pod-chraoladh-ur-sgeulachdan-bho-dhaoine-lcdt-nas-sine-an-alba/
image: /images/posts/2020-05-26-roinnidh-pod-chraoladh-ur-sgeulachdan-bho-dhaoine-lcdt-nas-sine-an-alba.webp
categories:
    - Alba
    - 'An Rìoghachd Aonaichte'
---

Is e pod-chraoladh ùr a th’ ann an *50 Years of Activism* a bhios a’ toirt sùil air beathannan daoine LCDT+ nas sìne na 50 bliadhna a dh’aois ann an Alba.

Anns gach earrann bidh agallamh le èildear LCDT+, mar a chanas iad, mu na tachartasan a thug buaidh air am beatha pearsanta agus obrach agus air gnìomhachd LCDT+ ann an Alba.

Chaidh am pod-chraoladh a dhèanamh le [Pink Saltire](https://pinksaltire.com) ann an com-pàirteachas le [OurStory Scotland](https://www.ourstoryscotland.org.uk) le taic-airgid bho Mhaoin Coimhearsnachd a’ Chrannchuir Nàiseanta agus chaidh na clàraidhean uile a thoirt dhan tasglann beul-aithris aig Leabharlann Nàiseanta na h-Alba.

Faodaidh tu fo-sgrìobhadh ris a’ phod-chraoladh leis na ceanglaichean na leanas:

- [RSS](https://media.rss.com/pink-saltire/feed.xml)
- [Pocket Casts](https://pca.st/k7stxw56)
- \[Apple Podcasts\]()
- [Spotify](https://open.spotify.com/show/3htYiiAt6rx4EJChYvtifO)
