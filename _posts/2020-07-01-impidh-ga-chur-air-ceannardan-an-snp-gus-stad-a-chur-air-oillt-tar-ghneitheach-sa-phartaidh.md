---

layout: post

date: 2020-07-01 18:00:10

title: "Ìmpidh ga chur air Ceannardan an SNP gus stad a chur air oillt tar-ghneitheach sa phartaidh"

image: /assets/images/2020-07-01-impidh-ga-chur-air-ceannardan-an-snp-gus-stad-a-chur-air-oillt-tar-ghneitheach-sa-phartaidh.webp

author: Crìstean MacMhìcheil

categories: ["Alba", "Breatainn", "Poileataigs"]

---

Tha Mhàiri Black air dùbhlan a thoirt do Cheannardan an SNP as dèidh do bhall neo-bhìnearaidh a bhruidhinn mu dheidhinn oillt-tar-ghnèitheach sa phàrtaidh.

Tha Teddy Hope nan oifigear aig Out For Indy, buidheann oifigeil LGDTCE+ an SNP, agus iad air ràdh gu bheil iad air droch-dhìol a dh’fhulang aig tachartasan a’ phàrtaidh agus air loidhne air sgàth ‘s gu bheil iad tar-ghnèitheach.

Thuirt Hope cuideachd gu bheil càirdean agus caidreabhaich aca san SNP a tha air gearanan a thogail leis a’ prìomh oifis mu oillt-tar-ghnèitheach sa phàrtaidh agus nach eil an ceannardas air dèiligeadh ris.

A-nis tha Mhàiri Black air tuèiteadh faighneachd air Nicola Sturgeon, Ian Blackford agus Aonghas MacLeòid ma tha iad fhathast airson leigeil a-mach nach eil oillt-tar-ghnèitheach na dhuilgheadas anns a’ phartaidh agus chur i ìmpidh orra gnìomh a dhèanamh gus stad a chur air.

Dh’fhreagair Blackford le ràdh nach eil àite sam bith anns an SNP no sa chomann-shòisealta airson oillt-tar-ghnèitheach.
