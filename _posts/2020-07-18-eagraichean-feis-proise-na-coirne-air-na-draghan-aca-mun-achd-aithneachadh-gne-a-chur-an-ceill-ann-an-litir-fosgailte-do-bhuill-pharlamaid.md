---

layout: post

date: 2020-07-18 18:00:25

title: "Eagraichean Fèis-pròise na Còirne air na draghan aca mun Achd Aithneachadh Gnè a chur an cèill ann an litir fosgailte do Bhuill-phàrlamaid"

image: /images/posts/2020-07-18-eagraichean-feis-proise-na-coirne-air-na-draghan-aca-mun-achd-aithneachadh-gne-a-chur-an-ceill-ann-an-litir-fosgailte-do-bhuill-pharlamaid.webp

author: Crìstean MacMhìcheil

categories: ["An Rìoghachd Aonaichte", "Lagh", "Poileataigs", "Pròis"]

---

Tha eagraichean Fèis-pròise na Còirne air litir a chur dhan a h-uile BP san Rìoghachd Aonaichte gus na draghan aca mun Achd Aithneachadh Gnè agus mu theiripe iompachadh co-sheòrsachd a chur an cèill.

Tha iad air an Riaghaltas a chàineadh airson dàil a chur air foillseachadh ath-sgrùdadh an achd agus gu bheil seo a’ cur mòr-dhragh air tar-dhaoine anns a’ Chòrn agus an còrr dhen Rìoghachd Aonaichte.

“Tha sinn a’ creidsinn gur e boireannaich a th’ anns an tar-bhoireannaich, fireannaich a th’ anns an tar-fhireannaich agus gu bheil dearbhan-aithne neo-bhìnearaidh tàbhachdach.”

“Leis an sin, tha sinn a’ cur an cèill ar taic airson an còir a th’ aig tar-dhaoine air fèin-aithneachadh.”

Cuideachd thug iad iomradh air aithris an Sunday Times a thuirt gun robh an Riaghaltas a’ dèanamh planaichean gus casg a chur air teiripe iompachadh co-sheòrsachd gus a’ choimhearsnachd LGDTCE+ a chiùineachadh.

“Tha am beachd gun tèid an reachdas seo a thoirt a-steach gus daoine LGDT+ a chiùineachadh an àite ath-leasachaidhean air Achd Aithneachadh Gnè tàireil. Chan eil còirichean daonna ri bharganachadh agus tha e coltach nach eil an riaghaltas a’ tuigsinn gu bheil daoine anns a’ choimhearsnachd LGDT+ a’ fulang neo-ionannachd agus fòirneart ann an diofar dhòighean.”

Faodar an litir slàn a leughadh air [Twitter](https://twitter.com/cornwallpridetm/status/1283750507656421376?s=21) no [Facebook](https://www.facebook.com/682216145187516/posts/3217278321681273/).
