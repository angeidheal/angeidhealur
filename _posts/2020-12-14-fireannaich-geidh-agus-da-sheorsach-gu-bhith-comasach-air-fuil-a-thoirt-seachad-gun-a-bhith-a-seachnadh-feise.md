---
id: 332
title: 'Fireannaich gèidh agus dà-sheòrsach gu bhith comasach air fuil a thoirt seachad gun a bhith a&#8217; seachnadh feise'
date: '2020-12-14T18:00:24+00:00'
author: Crìstean MacMhìcheil
layout: post
guid: 'https://angeidhealur.scot/?p=332'
permalink: /2020-12-14-fireannaich-geidh-agus-da-sheorsach-gu-bhith-comasach-air-fuil-a-thoirt-seachad-gun-a-bhith-a-seachnadh-feise/
image: /images/posts/tabhartas-fala.webp
categories:
    - Alba
    - An Rìoghachd Aonaichte
---

Bidh fireannaich gèidh agus dà-sheòrsach comasach air fuil a thoirt seachad gun a bhith a’ seachnadh feise as dèidh dha ainmeachadh gun tèid na ceistean a thathar a chur air luchd-tabhartais atharrachadh ann an 2021.

An-dràsta chan fhaod fireannaich fuil a thoirt seachad san Rìoghachd Aonaichte ma tha iad air a bhith ri feise le fireannach eile sna trì mìosan a dh’fhalbh.

A-rèir molaidhean a’ Chomataidh Comhairleachaidh air Sàbhailteachd Fuil, Maothrain agus Buill-bhodhaig, thèid measadh cunnairt fa leth a thoirt dhan a h-uile duine agus barrachd ceistean a chur orra mu an giùlan feise.

Nì Seirbheis Fala na h-Alba (SNBTS) cinnteach gum bi fiosrachadh ann do luchd-tabhartais gus na h-atharrachaidhean a mhìneachadh agus gus dearbhadh gu bheil am fiosrachadh air a chumail gu tur ann an dìomhaireachd.
