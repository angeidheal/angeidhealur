---
id: 288
title: 'Cùis-lagha an-aghaidh taigh-fhuine ann am Beul Feirste air a dhiùltadh'
date: '2022-01-06T18:00:45+00:00'
author: Crìstean MacMhìcheil
layout: post
guid: 'https://angeidhealur.scot/?p=288'
permalink: /2022-01-06-cuis-lagha-an-aghaidh-taigh-fhuine-ann-am-beul-feirste-air-a-dhiultadh/
image: /images/posts/2022-01-06-cuis-lagha-an-aghaidh-taigh-fhuine-ann-am-beul-feirste-air-a-dhiultadh.webp
categories:
    - An Rìoghachd Aonaichte
    - 'Èirinn a Tuath'
    - Gnìomhachas
    - Lagh
---

Tha Cùirt Eòrpach nan Còraichean Daonna air cùis-lagha an-aghaidh taigh-fhuine ann am Beul Feirste a dhiùltadh.

Chaidh Ashers Baking a dhìteadh ann an 2015 airson leth-breith nuair a dhiùlt iad cèic le “Support Gay Marriage” sgrìobhte air a dhèanamh do neach-ceannaich, Gareth Lee.

Thuirt luchd-seilbh an taigh-fhuine gun robh am brath a’ dol an-aghaidh a’ chreideimh Chrìosdaidh aca agus ann an 2018 chur Àrd-chùirt an Rìoghachd Aonaichte car de cho-dhùnadh na cùirt ionadail.

Rinn Mgr Lee gearan ri Cùirt Eòrpach nan Còraichean Daonna ann an 2019 ach co-dhùin an ECHR Diardaoin an cùis aige a thilgeil a-mach air sgàth ’s nach eil e air ruith a-mach à roghainnean eile fhathast.
