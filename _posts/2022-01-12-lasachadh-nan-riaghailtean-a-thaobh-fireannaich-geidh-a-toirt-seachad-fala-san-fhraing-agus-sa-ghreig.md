---
id: 286
title: 'Lasachadh nan riaghailtean a thaobh fireannaich gèidh a’ toirt seachad fala san Fhraing agus sa’ Ghrèig'
date: '2022-01-12T18:00:56+00:00'
author: Crìstean MacMhìcheil
layout: post
guid: 'https://angeidhealur.scot/?p=286'
permalink: /2022-01-12-lasachadh-nan-riaghailtean-a-thaobh-fireannaich-geidh-a-toirt-seachad-fala-san-fhraing-agus-sa-ghreig/
image: /images/posts/2022-01-12-lasachadh-nan-riaghailtean-a-thaobh-fireannaich-geidh-a-toirt-seachad-fala-san-fhraing-agus-sa-ghreig.webp
categories:
    - Eadar-nàiseanta
---

Tha Riaghaltasan na Frainge agus na Grèige air casgan a bh’ air fireannaich gèidh is dà-sheòrsach bho bhith a’ toirt seachad fala a thogail.

Tha casg air a bhith air fireannaich gèidh is dà-sheòrsach san Fhraing bho bhith a’ toirt seachad fala o chionn 1983 ri linn a’ ghalar mhòr-sgaoilte AIDS agus tha casg air a bhith an gnìomh anns a’ Ghrèig o chionn 1977.

Fo riaghailtean ùra, thèid faighneachd dhan a h-uile neach-tabhartais, ge bith dè am feisealachd a th’ aca, mun dòigh-bheatha aca agus thèid am measadh mar phearsachan air leth.
