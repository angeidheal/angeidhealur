---

layout: post

date: 2022-02-20 13:40:00

title: "Bacadh ga chur air teiripe iompachaidh ann an Sealainn Nuadh"

image: /images/posts/bratach-shealainn-nuaidh.webp

author: Crìstean MacMhìcheil

categories: ["Eadar-nàiseanta"]

---

Tha Pàrlamaid Shealainn Nuadh air gabhail ri lagh ùr a chuireas bacadh air teiripe iompachaidh.

Is e ‘teiripe iompachaidh’ am facal a thathar a’ cleachdadh mar thuairisgeul air modhan sam bith a dh’fheuchas ris an taobhadh feise no an ìomhaigh a thaobh gnè a tha aig neach atharrachadh.

Bhòt 93 sa cheud de na BPan airson a’ bhacadh.

Fon lagh ùr thèid binn phrìosain de thrì bliadhna a’ thoirt seachad do neach a bhios a’ dèanamh teiripe iompachaidh air clann nas òige na 18 bliadhna a dh’aois no binn phrìosain de chòig bliadhna ma bhios iad a’ dèanamh croin mhòir air neach eile de dh’aois sam bith.
