---
id: 254
title: 'Co-chomhairleachadh air Bile Ath-leasachadh Aithneachadh Gnè (Alba)'
date: '2022-03-23T18:00:23+00:00'
author: Crìstean MacMhìcheil
layout: post
guid: 'https://angeidhealur.scot/?p=254'
permalink: /2022-03-23-co-chomhairleachadh-air-bile-ath-leasachadh-aithneachadh-gne-alba/
image: /images/posts/2022-03-23-co-chomhairleachadh-air-bile-ath-leasachadh-aithneachadh-gne-alba.webp
categories:
    - Alba
    - An Rìoghachd Aonaichte
    - Poileataigs
---

Tha Comataidh Co-ionannachd, Chòirichean Daonna agus Ceartais Chatharra (EHRCJ) airson do chuid bheachdan air Bile Ath-leasachadh Aithneachadh Gnè (Alba) a chluinntinn.

Atharraichidh Bile Ath-leasachadh Aithneachadh Gnè (Alba) Achd Aithneachadh Gnè 2004 a th’ ann an-dràsta gus slatan-tomhais ùra a thoirt a-steach airson daoine a tha ag iarraidh Teisteanas Aithneachadh Gnè.

Nuair a gheibh neach tar-ghnèitheach Teisteanas, tha e a’ ciallachadh gu bheilear gan aithneachadh gu laghail sa ghnè a ghabh iad agus gum faod iad teisteanas-breithe ùr fhaighinn leis a’ ghnè sin air.

Tha e fa-near dhan Bhile:

- An riatanas mu fhianais-leigheis a thoirt air falbh
- Am Pannal Aithneachaidh Gnè a thoirt air falbh bhon phròiseas. Thèid iarrtasan a cur na àite gu Àrd-neach-clàraidh na h-Alba.
- An ùine a dh’fheumas tagraichean mairsinn sa ghnè a ghabh iad bho dhà bhliadhna gu 3 mìosan
- Ùine-chnuasachaidh riatanach de 3 mìosan a thoirt a-steach
- An aois as lugha do thagraichean a lùghdachadh bho 18 gu 16
- Uallach ùr a chur air an Àrd-neach-chlàraidh aithisg a thoirt gach bliadhna mu àireamh nan tagraichean airson nan Teisteanasan agus an àireamh a bhuilichear.

Nam bu toigh leat pàirt a ghabhail sa cho-chomhairleachadh, thèid iarraidh ort, an dara cuid:

Suirbhidh ghoirid mu phrionnsapalan coitcheann a’ Bhile a lìonadh a-steach  
Do bheachdan mionaideach air ullachaidhean sònraichte a’ Bhile a nochdadh;  
ach cha leig thu leas freagairt a thoirt air gach pàirt den cho-chomhairleachadh, no na ceistean air fad.

Bidh an co-chomhairleachadh a’ dol eadar 21 Am Màrt agus 13 An Cèitean agus tha barrachd fhiosrachaidh ri fhaighinn anns a’ Ghàidhlig no a’ Bheurla [an-seo](https://yourviews.parliament.scot/ehrcj/gender-recognition-reform-bill/).
