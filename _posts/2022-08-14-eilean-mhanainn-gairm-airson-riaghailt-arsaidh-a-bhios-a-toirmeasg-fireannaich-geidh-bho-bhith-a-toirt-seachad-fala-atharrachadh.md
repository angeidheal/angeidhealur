---

layout: post

date: 2022-08-14 18:00:54

title: "Eilean Mhanainn: Gairm airson riaghailt “àrsaidh” a bhios a’ toirmeasg fireannaich gèidh bho bhith a’ toirt seachad fala atharrachadh"

image: /assets/images/2022-08-14-eilean-mhanainn-gairm-airson-riaghailt-arsaidh-a-bhios-a-toirmeasg-fireannaich-geidh-bho-bhith-a-toirt-seachad-fala-atharrachadh.webp

author: Crìstean MacMhìcheil

categories: ["Eadar-nàiseanta", "Eilean Mhanainn", "Poileataigs", "Pròis", "Slàinte"]

---

Tha an cleasaiche Mhanainneach, Joe Locke, air gairm airson an riaghailt “àrsaidh” a bhios a’ toirmeasg fireannaich gèidh bho bhith a’ toirt seachad fala atharrachadh.

Bha Locke, a bhios a’ nochdadh san t-sreath Netflix mòr-chòrdte Heartstopper, a’ bruidhinn ann an [teachdaireachd bhideo](https://www.facebook.com/watch/?v=426333079531763) aig Pròis Eilean Mhanainn Disathairne.

Ann an Eilean Mhanainn, tha fireannaich gèidh toirmeasgte bho bhith a’ toirt seachad fala ma tha iad air a bhith ri feise le fireannach eile anns am bliadhna mu dheireadh.

Ann an Alba, agus an còrr dhan Rìoghachd Aonaichte, tha fireannaich toirmeasgte bho bhith a’ toirt seachad fala ma tha iad air a bhith ri feise thòineach le cèile ùr anns na trì mìosan mu dheireadh.
