---
id: 141
title: 'Pàrtaidh Uaine na h-Alba airson a’ cheangal eadarra agus Pàrtaidh Uaine Shasainn is na Cuimrigh a sgaradh'
date: '2022-10-17T19:39:06+00:00'
author: angeidheal
layout: post
guid: 'https://angeidhealur.scot/?p=141'
permalink: /2022-10-17-partaidh-uaine-na-h-alba-airson-a-cheangal-eadarra-agus-partaidh-uaine-shasainn-is-na-cuimrigh-a-sgaradh/
image: /images/posts/2022-10-17-partaidh-uaine-na-h-alba-airson-a-cheangal-eadarra-agus-partaidh-shasainn-is-na-cuimrigh-a-sgaradh.webp
categories:
    - 'A'' Chuimrigh'
    - Alba
    - 'An Rìoghachd Aonaichte'
    - Poileataigs
    - Sasainn
---

Tha Pàrtaidh Uaine na h‑Alba air bhòtadh gus a’ cheangal eadarra agus Pàrtaidh Uaine Shasainn is na Cuimrigh a sgaradh air sgàth draghan mu oillt thar‑ghnèitheach.

Bhòt luchd‑ionaid a bh’ aig co‑labhairt fhoghair a’ phàrtaidh gu h‑aona‑ghuthach airson gluasad, a chaidh a chur air adhart le Beth Douglas, gus teachdaireachd shamhlachail a chur dha na co‑leithidean aca mu dheas mu chòraichean tar‑ghnèitheach.

Thuirt Guy Ingerson, a bha na thagraiche airson Comhairle Cathair Obar Dheathain, gun tèid stad a chur air buill pàrtaidh Shasainn is na Cuimrigh bho bhith a’ bruidhinn aig coinneamhan is tachartasan Albannach gus an dèilig iad ris na droch chùisean seo.

Dhearbh e ge‑tà, nach tèid stad a chur air buidhnean co‑cheangailte, a‑leithid buidhnean òigridh is buidhnean LGDT bho bhith a’ co‑obrachadh.
