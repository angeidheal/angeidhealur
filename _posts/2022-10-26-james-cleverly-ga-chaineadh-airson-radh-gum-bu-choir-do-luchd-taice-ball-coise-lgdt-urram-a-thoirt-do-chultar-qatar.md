---

layout: post

date: 2022-10-26 17:28:57

title: "James Cleverly ga chàineadh airson ràdh gum bu chòir do luchd‑taice ball‑coise LGDT+ urram a thoirt do chultar Qatar"

image: /images/posts/2022-10-26-james-cleverly-ga-chaineadh.webp

author: Crìstean MacMhìcheil

categories: [An Rìoghachd Aonaichte, Eadar-nàiseanta, Spòrs]

---

Chaidh James Cleverly, Rùnaire nan Dùthchannan Cèin, a chàineadh an‑diugh airson ràdh air Radio LBC agus Sky News gum bu chòir do luchd‑taice LGDT+ a bhios a’ dol gu Cupa na Cruinne ann an Qatar “urram a thoirt dhan nàisean”.

Tha e air tighinn as dèidh gun deach Peter Tatchell, neach‑iomairt airson còraichean LGDT+, a chur an grèim an‑dè airson togail fianais an‑aghaidh laghan san dùthaich a tha ga dhèanamh co-sheòrsachd mì‑laghail.

Dhearbh Cleverly cuideachd ri Radio LBC nach robh e air bruidhinn ri Riaghaltas Qatar mu na thachair ri Mgr Tatchell an‑dè.
