---

layout: post

date: 2022-11-20 17:36:48

title: "Lìonra ùr ann do dh’Albannaich LGDTC+ nas sìne na 50"

image: /assets/images/2022-11-20-lionra-ur-ann-do-dhalbannaich-lgdtc-nas-sine-na-50.webp

author: Crìstean MacMhìcheil

categories: ["Alba", "Breatainn", "Poileataigs"]

---

Tha [Age Scotland](https://www.ageuk.org.uk/scotland/) air lìonra ùr a chur air bhog do dh’Albannaich LGDTC+ a tha nas sìne na 50 bliadhna a dh’aois.

Chaidh Older People’s LGBTQ+ Network a chur air bhog Diciadain aig tachartas ann an Dùn Èideann.

Ann am [brath‑naidheachd](https://www.ageuk.org.uk/scotland/latest-news/2022/november/age-scotland-launches-older-peoples-lgbtq-network/) thuirt iad gu bheil an lìonra na àite eadar‑mheasgte do dhaoine LGBTC+ nas sìne a bhith a’ co‑roinneadh eòlas, a’ soillseachadh na feumalachdan aca, a’ cur aghaidh air neo‑ionannachd agus a’ toirt gu buil atharrachadh.

Cuideachd thuirt iad gu bheil iad ag obair còmhla ri Riaghaltas na h‑Alba mar thà gus dèanamh cinnteach gum bi reachdas a bhios a’ toirt buaidh air daoine nas sìne a’ gabhail a‑steach daoine LGBTC+ nas sìne.
