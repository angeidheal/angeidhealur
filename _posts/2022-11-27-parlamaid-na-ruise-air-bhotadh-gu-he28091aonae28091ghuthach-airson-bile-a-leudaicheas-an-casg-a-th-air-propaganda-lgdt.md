---
id: 108
title: 'Pàrlamaid na Ruise air bhòtadh gu h‑aona‑ghuthach airson bile a leudaicheas an casg a th’ air “propaganda LGDT”'
date: '2022-11-27T11:47:24+00:00'
author: Crìstean MacMhìcheil
layout: post
guid: 'https://angeidhealur.scot/?p=108'
permalink: /2022-11-27-parlamaid-na-ruise-air-bhotadh-gu-h%e2%80%91aona%e2%80%91ghuthach-airson-bile-a-leudaicheas-an-casg-a-th-air-propaganda-lgdt/
image: /images/posts/2022-11-27-parlamaid-na-ruise-air-bhotadh-gu-h-aona-ghuthach-airson-bile-a-leudaicheas-an-casg-a-th-air-propaganda-lgdt.webp
categories:
    - Eadar-nàiseanta
    - Lagh
    - Poileataigs
---

Tha Buill an Duma, a’ chiad taigh aig Pàrlamaid na Ruise, air bhòtadh gu h‑aona‑ghuthach airson bile a leudaicheas an casg a th’ air “propaganda LGDT”.

Tha e mì‑làghail mar thà co‑sheòrsachd a bhrosnachadh do chloinne ach fon casg leudaichte dh’ fhaodadh tachartas no gnìomhachd sam bith a bhrosnaicheas co‑sheòrsachd do dhaoine de dh’aois sam bith càin mhòr a tharraing.

Chan eil e gu diofar ma tha e air loidhne, anns na meadhanan no ma s’ e tachartas an fhìor‑shaoghal a th’ ann.

Dh’fhaodadh càin suas ri 400,000 rùbal a bhith air daoine no 5m rùbal air buidhnean laghail agus dh’fhaodadh coigrich binn phrìosain 15 latha fhaighinn mus tèid an cur a‑mach às an dùthaich.

Feumaidh am bile a‑nis dol gu àrd‑thaigh na pàrlamaid airson ath‑sgrùdadh agus feumar a shoidhneachadh le Vladimir Putin as dèidh sin mus tèid a dhèanamh na lagh.