---

layout: post

date: 2022-12-14 13:00

title: Joe Biden air reachdas a shoidhnigeadh a ghlèidheas pòsaidhean aon-sheòrsach ann an lagh feadarail

author: Crìstean MacMhìcheil

image: /images/posts/2022-12-14-joe-biden-air-reachdas-a-shoidhnigeadh-a-ghleidheas-posaidhean-aon-sheorsach-ann-an-lagh-feadarail.webp

categories:
    - An t-Saoghal
    - Lagh
    - Poileataigs

tags:
    - Aimeireaga
    - aon-sheòrsach
    - Defence of Marriage Act
    - DOMA
    - ioma-chinnidheach
    - Joe Biden
    - Na Stàitean Aonaichte
    - pòsadh
    - Prìomh-chùirt nan Stàitean Aonaichte
    - Respect for Marriage Act
    - RFMA
    - United States Supreme Court

mastodon:

---

Tha Ceann-suidhe nan Stàitean Aonaichte, Joe Biden, air reachdas a shoidhnigeadh a ghlèidheas pòsaidhean aon-sheòrsach ann an lagh feadarail.

Glèidhidh an reachdas, air a bheil an t-ainm [*Respect for Marriage Act*](https://en.wikipedia.org/wiki/Respect_for_Marriage_Act), pòsaidhean ioma-chinnidheach cuideachd.

Tha dragh air a bhith a’ fàs anns na Stàitean Aonaichte gun cur a’ Phrìomh‑chùirt car dhen a’ cho-dhùnadh 2015 aca a rinn pòsadh aon-sheòrsach laghail.

Ma thachras sin, bidh gach stàit fa leth comasach air reachdas pòsaidh a chur an gnìomh agus dh’fhaodadh iad cead pòsaidh a dhiùltadh do chàraidean aon-sheòrsach taobh a-staigh an stàit aca fhèin.

Fon reachdas seo ge-tà, feumaidh an Riaghaltas Feadaraileach, a h-uile stàit agus ranntairean a tha nam phàirt de na Stàitean Aonaichte pòsaidhean aon-sheòrsach agus ioma-chinnidheach aithneachadh ma tha iad dligheach ann am pàirt eile de na Stàitean.
