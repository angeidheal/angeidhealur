---

layout: post

date: 2022-12-23 06:20

title: "Buill-phàrlamaid na Spàinne air bhòtadh gus fèin-aithneachadh a cheadachadh"

image: /assets/images/2022-12-23-buill-pharlamaid-na-spainne-air-bhotadh-gus-fein-aithneachadh-a-cheadachadh.webp

author: Crìstean MacMhìcheil

categories: ["Eadar-nàiseanta", "Lagh", "Poileataigs"]

---

Tha Buill-phàrlamaid na Spàinne air bhòtadh airson fèin-aithneachadh laghail a cheadachadh san dùthaich.

Bhòt Buill-phàrlamaid 188-150 airson gabhail ris a’ bhile, agus cha do bhòt seachdnar.

Tha e a’ ciallachadh gum bi neach sam bith nas sìne na 16 bliadhna a dh’aois comasach air an gnè laghail aca atharrachadh gun a bhith a’ toirt seachad fianais-leigheis.

An uair sin bidh aig tagraichean ris an t-iarrtas aca a dhearbhadh trì mìosan às deidh dhaibh an tagradh aca a chur a-steach mus tèid an t-atharrachadh a dhèanamh dligheach.

Feumaidh an t-Seanadh aontachadh ri fhathast, ach thathar an dùil gun tèid a dhèanamh na lagh an ceann grunn sheachdainnean.
