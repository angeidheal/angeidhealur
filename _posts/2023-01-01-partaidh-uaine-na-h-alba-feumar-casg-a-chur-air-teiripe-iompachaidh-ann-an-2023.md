---

layout: post

date: 2023-01-01 18:11:46

title: "Pàrtaidh Uaine na h-Alba: Feumar casg a chur air teiripe iompachaidh ann an 2023"

image: /assets/images/2022-01-30-cha-bu-choir-do-dhalba-feitheamh-gus-casg-a-chur-air-teiripe-iompachaidh.webp

author: Crìstean MacMhìcheil

categories: ["Alba", "Breatainn", "Lagh", "Poileataigs", "Slàinte"]

---

<small>*Glacadh-sgrìn o “Boy Erased (2018)” a bheireas sùil air teiripe iompachaidh*</small>

Tha Pàrtaidh Uaine na h-Alba air ràdh gum feumar casg a chur air teiripe iompachaidh ann an 2023.

’S e ‘teiripe iompachaidh’ am facal a thathar a’ cleachdadh mar thuairisgeul air cleachdaidhean sam bith a dh’fheuchas ris an taobhadh feise no an ìomhaigh a thaobh gnè a tha aig neach atharrachadh.

Ann am [brath-naidheachd a ghabhas a leughadh air an làrach-lìn aca](https://greens.scot/news/2023-must-see-big-steps-to-ban-conversion-practices), thuirt Neach-labhairt Co-ionannachd Pàrtaidh Uaine na h-Alba, Maggie Chapman, gur e “tàmailt a th’ ann gu bheil cleachdaidhean iompachaidh fhathast a’ leantainn.

“Tha iad ainneartach, droch-dhìolach agus chan eil àite ann dhaibh ann an comann-sòisealta ùr-fhasanta is adhartach.

“Am-bliadhna bidh sinn ag obair còmhla ri luchd-iomairt agus Riaghaltas na h-Alba gus reachdas a thoirt a steach a chuireas stad air cleachdaidhean iompachaidh gu bràth.”
