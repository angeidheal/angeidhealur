---

layout: post

date: 2023-01-30 20:00

title: "Thèid prìosanaich tar-ghnèitheach aig a bheil eachdraidh de dh'fhòirneart an aghaidh bhoireannaich a chur ann am prìosain fireannach"

image: /assets/images/2023-01-30-theid-priosanaich-tar-ghneitheach-aig-a-bheil-eachdraidh-de-dh-fhoirneart-an-aghaidh-bhoireannaich-a-chur-ann-am-priosain-fireannach.webp

author: Crìstean MacMhìcheil

categories: ["Alba", "Lagh"]

---

Tha Seirbheis Prìosan na h-Alba (SPS) air ainmeachadh gun tèid prìosanaich tar-ghnèitheach aig a bheil eachdraidh de dh’fhòirneart an aghaidh bhoireannaich neo eucoirean feise a chur ann am prìosain fireannach sa chiad dol a-mach gus an tèid measadh cunnairt fa-leth a dhèanamh orra.

Tha an naidheachd a' tighinn as dèidh gun do dh’ainmich Nicola Sturgeon seachdain seo chaidh nach fuirich Isla Bryson, a tha na boireannach thar-ghnèitheach, anns a' phrìosan bhoireannach Cornton Vale.

Chaidh Bryson a dhìteadh Dimàirt seo chaidh airson dithis bhoireannach èigneachadh ann an 2017 agus 2019 mus do dh'atharraich i a gnè.

Dh’atharraich Bryson a gnè fhad s’ a bha i a’ feitheamh ris a’ chùis-lagha tòiseachadh.

Bha i air a cumail an grèim ann an Cornton Vale fhad 's a bha i a' feitheamh ri dìteadh mus deach a gluasad gu HMP Dhùn Èideann Diardaoin.
