---

layout: post

date: 2023-02-04 17:00

title: "Highland Pride 2023 air ainmeachadh"

image: /assets/images/highland-pride.webp

author: Crìstean MacMhìcheil

categories: ["Alba", "Pròis"]

mastodon: https://mastodon.scot/@angeidhealur/109807634310972468

---
Dh’ ainmich eagraichean Highland Pride Dihaoine gun tèid tachartas pròise a chumail Disathairne an 22mh latha dhen t-Iuchar ann an Inbhir Nis.

Thàinig faisg air 10,000 neach bho air feadh na h-Alba gu Prìomh-bhaile na Gàidhealtachd airson an tachartas mu dheireadh aca san Iuchar 2019, ach cha deach tachartas samhraidh a chumail bhon uair sin mar thoradh air a’ ghalar mòr-sgaoilte COVID-19.

Thèid an tachartas a chumail le taic bho Maoin Coimhearsnachd a’ Chrannchuir Nàiseanta, ach thathar cuideachd a’ togail airgid air [Just Giving](https://www.justgiving.com/campaign/HighlandPride2023) agus [PayPal](https://www.paypal.com/donate/?hosted_button_id=HPPNKXES3GV6U).

Tha an sgioba eagrachaidh cuideachd a’ sireadh taic bho saor-thoilich ’s iad air barrachd fhiosrachaidh mu shaor-thoileachas a cho-roinneadh air [an làrach-lìn aca](https://highlandpride.org/volunteer-for-us/).
