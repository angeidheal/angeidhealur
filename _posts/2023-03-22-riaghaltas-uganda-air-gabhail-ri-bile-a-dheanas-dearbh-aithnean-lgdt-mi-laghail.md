---

layout: post

date: 2023-03-22

title: "Riaghaltas Uganda air gabhail ri bile a dhèanas dearbh-aithnean LGDT+ mì-laghail"

image: /assets/images/2023-03-22-riaghaltas-uganda-air-gabhail-ri-bile-a-dheanas-dearbh-aithnean-lgdt-mi-laghail.webp

author: Crìstean MacMhìcheil

categories: ["Eadar-nàiseanta", "Poileataigs", "Lagh"]

mastodon: https://mastodon.scot/@angeidhealur/110068642310769132

---

Tha Pàrlamaid Uganda air gabhail ri bile a dhèanas dearbh-aithnean LGDT+ mì-laghail.

Cha do bhòt ach dithis bhall-phàrlamaid na h-aghaidh.

Fon lagh ùr bidh e mì-laghail co-sheòrsachd a bhrosnachadh agus dh’fhaodadh do dhaoine dol gu prìosan fad 5 bliadhna ma thèid an dìteadh fodha.

Cuideachd thèid binn prìosan fad bheatha a chur air duine sam bith a thèid a dhìteadh airson a bhith ri feis cho-sheòrsach agus peanas-bàis air duine sam bith a thèid a dhìteadh airson “aggravated homosexuality”.

A-rèir an lagh, tha “aggravated homosexuality” a’ toirt a-steach rudan a-leithid ionnsaighean dhrabasta air daoine nas òige na 18,  no cùisean far a bheil HIV air an neach a tha fo chasaid.

Thèid am bile a-nis gu Ceann-suidhe Yoweri Museveni airson aonta.
