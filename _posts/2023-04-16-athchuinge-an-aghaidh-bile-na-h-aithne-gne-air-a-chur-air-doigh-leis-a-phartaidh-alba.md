---

layout: post

date: 2023-04-16 16:46

title: Athchuinge an-aghaidh Bile na h-Aithne Gnè air a chur air dòigh leis a' Phàrtaidh Alba

image: /images/posts/Trans-Saltire.webp

author: Crìstean MacMhìcheil

categories:
    - Alba
    - An Rìoghachd Aonaichte
    - Lagh
    - Poileataigs
    
tags:
    - Achd na h-Alba
    - Alba Party
    - Bile Ath-leasachadh Aithneachadh Gnè (Alba)
    - còraichean tar-ghnèitheach
    - deamocrasaidh
    - democracy
    - Earrann 35
    - Gender Recognition Act
    - Gender Recognition Certificate
    - Gender Recognition Reform Bill
    - GRR Bill
    - Pàrlamaid na h-Alba
    - Pàrtaidh Alba
    - Pàrtaidh Nàiseanta na h-Alba
    - Riaghaltas na h-Alba
    - Riaghaltas na RA
    - Scotland Act
    - Scottish National Party
    - Scottish Parliament
    - Section 35
    - SNP
    - tar-ghnèitheach
    - Teisteanas Aithneachadh Gnè
    - trans
    - trans rights
    - transgender

mastodon:

---

Tha am pàrtaidh poileataigeach, Alba, air athchuinge a chur air dòigh a tha a’ feuchainn ri stad a chur air Bile Ath-leasachadh Aithneachadh Gnè (Alba) bho bhith a’ dol na lagh.

Tha e a’ tighinn as dèidh gun do dh’ainmich Riaghaltas na h-Alba Diciadain gun dèan iad dùbhlan laghail an-aghaidh mar a chur Riaghaltas na RA stad air a’ bhile.

Chaidh am bile, a dhèanadh e nas fhasa do dhaoine thar-ghnèitheach GRC (teisteanas aithneachadh gnè) fhaighinn, aontachadh le Pàrlamaid na h-Alba san Dùbhlachd ach thuirt Riaghaltas na RA gun dèanadh e sgaradh eadar diofar dhùthchannan na Rìoghachd Aonaichte agus chleachd iad Earrann 35 de dh’Achd na h-Alba gus stad a chur air bho bhith a’ dol na lagh.

Sgrìobh Alba air an làrach-lìn aca Diardaoin gum bu chòir do Riaghaltas na h-Alba fòcas a dhèanamh air cùisean a tha cudromach do mhuinntir na h-Alba an àite a bhith beò-ghlacte le gnè ach tha Riaghaltas na h-Alba air ràdh gum feum iad a dhol air adhart le dùbhlan laghail an-aghaidh Riaghaltas na RA gus deamocrasaidh na h-Alba a dhìon.