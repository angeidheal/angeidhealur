---

layout: post

date: 2023-05-20

title: "Balach-sgoile air a dhroch leòn ann an Èirinn"

image:

author: Crìstean MacMhìcheil

categories: ["Èirinn", "Lagh"]

---

Tha na Gardí ann an Navan, Contae na Mí, air dearbhadh gun deach còignear deugaire a chaidh a chur an grèim as dèidh ionnsaigh air balach-sgoile gèidh, 14 bliadhna a dh'aois, an saoradh gun chasaid.

Chaidh bhideo den ionnsaigh a cho-roinneadh fad is farsaing air Twitter.

Thathar ag aithris gun deach am balach a dhroch leòn mun aodann 's a cheann agus gun deach a cholann a leòn cuideachd.

Thuirt na Gardí gu bheil iad fhathast a' rannsachadh na h-ionnsaigh 's iad ag iarraidh air neach sam bith aig a bheil fios mu a deidhinn fios a chur gu Stèisean Garda Nevan air 046 9079930 no fios dìomhair a chur thuca air 1800 666 111.

Tha Bile Eucoirean Gràin a' dol tro Phàrlamaid na h-Èireann an-dràsta, ach cha deach a dhèanamh na lagh fhathast.
