---

layout: post

date: 2023-05-23

title: "Cuairt-litir #4"

excerpt: "Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail."

image: /assets/images/an-geidheal-ur.png

author: Crìstean MacMhìcheil

categories: ["Eadar-nàiseanta", "Cuairt-litir", "Cultar", "Lagh", "Poileataigs", "Slàinte", "Spòrs"]

---

Geàrr-chunntas sgrìobhte de naidheachdan LGDTC+ ionadail, nàiseanta 's bho air feadh an t-saoghail.

<!-- more -->

## Rugbaidh nam Bàn

Tha cluicheadair rugbaidh tar-ghnèitheach air mìltean a thogail gus cùis laghail a thoirt an-aghaidh an RFU (Aonadh Ball-coise Rugbaidh) airson casg a chur air tar-bhoireannaich bho fharpaisean nam ban.

Thuirt Julie-Anne Curtiss ri ESPN san t-Sultain 2022 gu bheil an casg a' toirt buaidh mhòr air an slàinte-inntinn aice agus aig cluicheadairean tar-ghnèitheach eile agus i a-nis air maoineachadh de £6,585 a thogail air an làrach-lìn Crowd Justice gus cùis-lagha a thoirt 'na aghaidh.

## Florida

Tha buidheann, a tha air a dhèanamh suas le Penguin Random House, ùghdarran, pàrantan agus buidheann saor-labhairt, air cùis-lagha a thogail an-aghaidh Escambia County School District agus Escambia County School Board ann am Pensacola, Florida mar thoradh air casg air leabhraichean co-cheangailte ri cuspairean cinnidh agus LGDTC+ ann an leabhar-lannan sgoile.

## Siubhal gu Florida

Tha NAACP (National Association for the Advancement of Colored People) air rabhadh a thoirt do dhaoine a tha a' planaigeadh siubhail gu Florida 's iad ag ràdh gu bheil an stàit nàimhdeil do dhaoine dhubha agus daoine LGDTC+.

## Nebraska

Bhòt luchd-lagha ann an Nebraska 33-15 Dihaoine gus casg a chur air cùram-slàinte gnè do dh'òigridh thar-ghnèitheach agus casgan-breith as dèidh deich seachdain.

## Meagsago

Tha Meagsago air a' chiad cead-siubhail neo-bhìnearaidh a thoirt a-mach.

Fon phoileasaidh ùr faodaidh do dhaoine neo-bhìnearaidh an gnè a chlàradh mar "X" an àite a bhith taghadh eadar boireannach no fireannach.

Tha a' ciallachadh gu bheil Meagsago air tighinn na siathamh dùthaich deug san t-saoghal gus aithneachadh laghail a thoirt do dhaoine neo-bhìnearaidh.
