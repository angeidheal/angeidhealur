---

layout: post

date: 2023-06-11

title: "Cuairt-litir #8"

excerpt: "Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail."

image: /assets/images/an-geidheal-ur.png

author: Crìstean MacMhìcheil

categories: ["Breatainn", "Eadar-nàiseanta", "Cuairt-litir", "Lagh", "Poileataigs", "Pròis", "Slàinte", "Teicneòlas"]

---

Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.

## Texas

Tha Riaghladair Texas, Greg Abbot, air bile a shoidhnigeadh a chuireas casg air cùram-slàinte daingneachadh gnè do dhaoine fo aois 18 bliadhna a dh'aois.

A bharrachd air sin bidh aig daoine fo 18 sgur de chùram-slàinte daingneachadh gnè sam bith a tha iad a' gabhail cothrom air mar-thà.

Thèid an lagh ùr a chur an gnìomh san t-Sultain.

## Maryland

Shoidhnig Riaghladair Maryland, Wes Moore, òrdugh-gnìomha Diluain gus cùram-slàinte daingneachadh gnè san stàit a ghlèidheadh.

## Louisiana

Bhòt luchd-lagha ann an Louisiana Dimàirt gus cùram-slàinte daingneachadh gnè do dhaoine fo 18 bliadhna a dh'aois a thoirmeasg san stàit.

## Mike Pence

Tha Mike Pence, a tha a' seasamh airson a bhith na h-ath Cheann-suidhe air na Stàitean Aonaichte, air ràdh gu bheil e a' cur taic làidir ri casg air cùram-slàinte daingneachadh gnè 's gun cur e crìoch air ceartachd phoileataigeach ma bhuannaicheas e taghadh na h-ath bhliadhna.

## Innis Tìle

Bhòt Pàrlamaid na h-innis Tìle Dihaoine gus casg a chur air teiripe iompachaidh air sgàth taobhadh feise no dearbh-aithne gné.

Bhòt 53 Buill-Phàrlamaid airson a' chasg, 0 na aghaidh agus cha do bhòt triùir.

## NHS Shasainn

Thuirt NHS Shasainn Dihaoine gun sgur iad a' toirt leigheasan a chureas bacadh air inbhidheachd do dhaoine fo 18 bliadhna a dh'aois gus an dèan iad barrachd rannsachaidh air na buannachdan agus na h-eas-bhuannachdan a th' aca.

## Thom Tills

Bhòt Riochdairean Pàrtaidh Poblachdach nan Stàitean Aonaichte Disathairne gus Seanadair Thom Tills a chronachadh as dèidh dha taic shealltainn do chòirichean LGDTC+ agus ath-leasachadh adhartach air poileasaidhean in-imrich.

## iOS 17

Chaidh iOS 17 a thaisbeanadh le Apple an t-seachdain sa 's am measg nan ùrachaidhean a th' ann chaidh ainmeachadh gum bi cleachdaichean comasach air riochdairean pearsanta gnàthaichte a shuidheachadh san aplacaid Contacts.

## Pròis Mhoireibh

Thèid deuchainnean-cluiche fosgailte airson Pride in Moray a chumail 7f Disathairne 15mh den Ògmhios aig Talla-coimhearsnachd Spè ann am Farrais.
