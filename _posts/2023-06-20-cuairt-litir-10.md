---
id: 2052
title: 'Cuairt-litir #10'
date: '2023-06-20T21:11:38+00:00'
author: 'Crìstean MacMhìcheil'
layout: post
guid: 'https://angeidhealur.scot/?p=2052'
permalink: /2023-06-20-cuairt-litir-10/
classic-editor-remember:
    - block-editor
categories:
    - 'An Rìoghachd Aonaichte'
    - 'An t-Saoghal'
    - Cuairt-litir
    - Cultar
    - Foghlam
    - Lagh
    - Naidheachdan
    - Poileataigs
    - Pròis
    - Spòrs
---

<!-- wp:paragraph -->
<p>Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.</p>
<!-- /wp:paragraph -->

<!-- wp:heading -->
<h2 class="wp-block-heading">Laurence Fox</h2>
<!-- /wp:heading -->

<!-- wp:paragraph -->
<p>Sgaoil Laurence Fox, Ceannard a’ Phàrtaidh Reclaim agus neach-taisbeanaidh GB News, bhideo air Twitter Didòmhnaich anns an do chur e bratach na pròise ‘na theine fhad ’s a thuirt e “This is what I think of your vile, disgusting, child sacrificial flag”.</p>
<!-- /wp:paragraph -->

<!-- wp:paragraph -->
<p>Cuideachd bha na faclan “Pride comes before a fall” sgrìobhte thairis air an lèine-t a bha air.</p>
<!-- /wp:paragraph -->

<!-- wp:paragraph -->
<p>Thuirt na Poilis Metropolitan gu bheil iad a’ dèanamh measaidh air a’ bhideo.</p>
<!-- /wp:paragraph -->

<!-- wp:paragraph -->
<p>Faodar am bhideo fhaicinn <a href="https://youtube.com/shorts/lP_9pKBUIk8">an-seo air YouTube</a>.</p>
<!-- /wp:paragraph -->

<!-- wp:image {"align":"center","id":2057} -->
<figure class="wp-block-image aligncenter"><img src="https://angeidhealur.scot/wp-content/uploads/2023/06/Laurence-Fox-burns-pride-flag.jpeg" alt="" class="wp-image-2057"/></figure>
<!-- /wp:image -->

<!-- wp:heading -->
<h2 class="wp-block-heading">Clann tar-ghnèitheach</h2>
<!-- /wp:heading -->

<!-- wp:paragraph -->
<p>A-rèir poileasaidh riaghaltais a chaidh a leigeil air èalaidh dha The Sun, dh’fhaodadh clann tar-ghnèitheach a bhith air am toirmeasg bho bhith a’ gabhail pàirt ann an spòrs aig an sgoil agus cha bhi iad comasach air na h-ainmean no na riochdairean a th’ orra atharrachadh aig an sgoil gun chead bho na pàrantan aca.</p>
<!-- /wp:paragraph -->

<!-- wp:paragraph -->
<p>Thathar an dùil gun tèid am poileasaidh fhoillseachadh gu h-oifigeil an t-seachdain-sa.</p>
<!-- /wp:paragraph -->

<!-- wp:paragraph -->
<p>Tha buidhnean-iomairt, gnìomhaichean LGDTC+ agus luchd-poilitigs air ìmpidh a chur air Rishi Sunak am poileasaidh a thilgeil a-mach ’s iad ag ràdh gu bheil e gu math coltach ris an reachdas Earrann 28, a chur Margaret Thatcher an gnìomh, a thoirmisg ùghdarrasan ionadail (a’ tort a-steach sgoiltean) bho bhith “a’ brosnachadh" co-sheòrsachd eadar 1988 agus 2003 (2000 ann an Alba).</p>
<!-- /wp:paragraph -->

<!-- wp:heading -->
<h2 class="wp-block-heading">Pròis Bhristol</h2>
<!-- /wp:heading -->

<!-- wp:paragraph -->
<p>Chaidh innse dha na Poilis gun deach bòrd-sanasachd Pròis Bhristol a chur ‘na theine ann an nas lugha na aon là bho chaidh a chur an àirde.</p>
<!-- /wp:paragraph -->

<!-- wp:image {"align":"center","id":2054} -->
<figure class="wp-block-image aligncenter"><img src="https://angeidhealur.scot/wp-content/uploads/2023/06/Pride-Bristol-billboard.jpg" alt="" class="wp-image-2054"/></figure>
<!-- /wp:image -->

<!-- wp:heading -->
<h2 class="wp-block-heading">Estòinia</h2>
<!-- /wp:heading -->

<!-- wp:paragraph -->
<p>Bhòt Pàrlamaid na h-Eastoine Dimàirt gus pòsadh aon-sheòrsach a dhèanamh laghail san dùthaich.</p>
<!-- /wp:paragraph -->

<!-- wp:paragraph -->
<p>Bhòt buill-phàrlamaid 55-34 airson a’ bhile, a thèid a chur an gnìomh an ath-bhliadhna.</p>
<!-- /wp:paragraph -->

<!-- wp:heading -->
<h2 class="wp-block-heading">Texas</h2>
<!-- /wp:heading -->

<!-- wp:paragraph -->
<p>Shoidhnig Riaghladair Texas, Greg Abbott, bile ‘na lagh a chuireas casg air boireannaich tar-ghnèitheach bho bhith a’ gabhail pàirt ann am farpaisean spòrs aig ìre colaiste.</p>
<!-- /wp:paragraph -->

<!-- wp:heading -->
<h2 class="wp-block-heading">Carragh-chuimhne Stonewall</h2>
<!-- /wp:heading -->

<!-- wp:paragraph -->
<p>Tha na Poilis ann an Eabhraig Nuadh a’ sireadh fiosrachaidh mu trì tachartasan anns an deach Carragh-chuimhne Stonewall a mhilleadh bho thoiseach Mìos na Pròise.<span class="Apple-converted-space">&nbsp;</span></p>
<!-- /wp:paragraph -->

<!-- wp:image {"align":"center","id":2055} -->
<figure class="wp-block-image aligncenter"><img src="https://angeidhealur.scot/wp-content/uploads/2023/06/FyR0PP3XsAAVbRN.jpeg" alt="" class="wp-image-2055"/></figure>
<!-- /wp:image -->

<!-- wp:heading -->
<h2 class="wp-block-heading">Wickes</h2>
<!-- /wp:heading -->

<!-- wp:paragraph -->
<p>Bha an taga-hais #BoycottWickes a’ treandadh air Twitter thairis air an deireadh sheachdain as dèidh gun do thuirt Fraser Longden, àrd-oifigear a’ chompanaidh, nach biodh fàilte air luchd-ceannach aig a bheil beachdan an-aghaidh daoine tar-ghnèitheach anns na bùithean aca.</p>
<!-- /wp:paragraph -->

<!-- wp:heading -->
<h2 class="wp-block-heading">Howard Donald</h2>
<!-- /wp:heading -->

<!-- wp:paragraph -->
<p>Cha bhi Howard Donald, seinneadair sa chòmhlan-ciùil Take That, a’ nochdadh air an àrd-ùrlar aig an fhèis-pròise Groovebox ann an Nottingham an ath-mhìos as dèidh gun tàinig e am follais gu bheil e air a thaic a chur ri iomadh post Twitter an-aghaidh daoine tar-ghnèitheach.</p>
<!-- /wp:paragraph -->