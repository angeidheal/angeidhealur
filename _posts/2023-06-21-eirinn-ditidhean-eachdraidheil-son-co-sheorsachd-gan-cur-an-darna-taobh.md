---

layout: post

date: 2023-06-21 19:29:51

title: "Èirinn: Dìtidhean eachdraidheil &#8217;son co-sheòrsachd gan cur an dàrna taobh"

image: /assets/images/brod.jpeg

author: Crìstean MacMhìcheil

categories: ["Eadar-nàiseanta", "Èirinn", "Lagh", "Poileataigs"]

---

Dh’ainmich Riaghaltas na h-Èireann Dimàirt gun cur iad dìtidhean de dh’fhireannaich a chaidh a chur fo chasaid airson feise co-aontachail le fireannach eile fo laghan eachdraidheil an dàrna taobh.

Chaidh feise co-sheòrsach a thoirmeasg an Èirinn ann an 1861 fo laghan Shasainn nach deach an tilgeil a-mach gu 1993 agus chaidh co-dhiù 941 fireannaich a dhìteadh mus deach a dhì-eucoireachadh.

Tha còig bliadhna ann bho thug an Riaghaltas a leisgeul gu h-oifigeil dha na fireannaich a dh’fhulaing leis gun robh an taobhadh feise aca an aghaidh an lagh.

Chaidh ainmeachadh cuideachd Dimàirt gun bheilear an dùil reachdas a chur an gnìomh gus casg a chur air teiripe iompachaidh.
