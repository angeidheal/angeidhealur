---
id: 2069
title: 'Cuairt-litir #11'
date: '2023-06-22T20:30:00+00:00'
author: 'Crìstean MacMhìcheil'
layout: post
guid: 'https://angeidhealur.scot/?p=2069'
permalink: /2023-06-22-cuairt-litir-11/
classic-editor-remember:
    - block-editor
categories:
    - 'An Rìoghachd Aonaichte'
    - 'An t-Saoghal'
    - Cuairt-litir
    - Lagh
    - Naidheachdan
    - Poileataigs
    - Slàinte
    - Teicneòlas
---

<!-- wp:paragraph -->
<p>Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.</p>
<!-- /wp:paragraph -->

<!-- wp:heading -->
<h2 class="wp-block-heading">Teiripe iompachaidh</h2>
<!-- /wp:heading -->

<!-- wp:paragraph -->
<p>Thathar ag aithris gu bheil dreachd reachdais a chuireas casg air teiripe iompachaidh deiseil ’s e a’ feitheamh ri aonta Rishi Sunak.</p>
<!-- /wp:paragraph -->

<!-- wp:paragraph -->
<p>Thathar a’ tuigsinn ge-tà gu bheil beàrn laghail ann a cheadachas teiripe iompachaidh a dhèanamh air inbhich a tha air aontachadh ris.</p>
<!-- /wp:paragraph -->

<!-- wp:paragraph -->
<p>Chaidh an casg ainmeachadh o thùs ann an 2018 le Theresa May, ach chaidh a thilgeil a-mach le Boris Johnson anns a’ Mhàrt 2022.</p>
<!-- /wp:paragraph -->

<!-- wp:paragraph -->
<p>Rinn Johnson car iomlan ann an nas lugha na aon latha ach thuirt e nach toireadh an reachdas dìon do luchd thar-ghnèitheach.</p>
<!-- /wp:paragraph -->

<!-- wp:paragraph -->
<p>Chaidh ainmeachadh le Rùnaire a’ Chultair, Michelle Donelan, san Fhaoilleach 2023 ge-tà gun toireadh an reachdas dìon do luchd tar-ghnèitheach cuideachd.</p>
<!-- /wp:paragraph -->

<!-- wp:heading -->
<h2 class="wp-block-heading">Twitter</h2>
<!-- /wp:heading -->

<!-- wp:paragraph -->
<p>Dh'ainmich Elon Musk Diciadain gur e faclan tàireil an th’ ann an “cis” agus “cisgender” agus gum biodh buaidh air cleachdaichean a bhios a’ cuimseachadh air cunntasan eile leis na faclan seo.</p>
<!-- /wp:paragraph -->

<!-- wp:paragraph -->
<p>Thathar a’ cleachdadh am facal “cisgender”, no cios-ghnèitheach anns a’ Ghàidhlig, gus iomradh a thoirt air neach aig a bheil gnè a tha a’ freagairt air a’ ghnè bhith-eòlasach aca.</p>
<!-- /wp:paragraph -->

<!-- wp:paragraph -->
<p>Bha Musk a’ freagairt tuèit bhon chleachdaiche James Esses, a thuirt gun robh e air a chuimseachadh as dèidh dha ràdh gu bheil am facal “cis” ga fhàgail a’ faireachdainn “neo-shàbhailte” agus gur e dalm-bheachdaiche a th’ ann an neach sam bith a chleachdas e gus iomradh a thoirt air-san.</p>
<!-- /wp:paragraph -->

<!-- wp:heading -->
<h2 class="wp-block-heading">An Eadailt</h2>
<!-- /wp:heading -->

<!-- wp:paragraph -->
<p>Dh’fhaodadh gun tèid ainmean iomadh màthair leasbach san Eadailt an cur à teisteanasan-breithe a’ chuid chloinne as dèidh do bhàillidh ann an ceann tuath na dùthaich iarraidh air britheamhan ainmean mhàthraichean nach do rugadh an cuid cloinne a chur às.</p>
<!-- /wp:paragraph -->

<!-- wp:paragraph -->
<p>Tha dùil gun riaghail cùirt air a’ chùis nas fhaide air adhart dhan bhliadhna.</p>
<!-- /wp:paragraph -->

<!-- wp:heading -->
<h2 class="wp-block-heading">Florida</h2>
<!-- /wp:heading -->

<!-- wp:paragraph -->
<p>Riaghail am Britheamh Robert Hinkle Diciadain gun robh reachdas a chuireadh casg air àrachas-slàinte do luchd tar-ghnèitheach ann am Florida neo-bhun-reachdail.</p>
<!-- /wp:paragraph -->

<!-- wp:heading -->
<h2 class="wp-block-heading">Arkansas</h2>
<!-- /wp:heading -->

<!-- wp:paragraph -->
<p>Riaghail am Britheamh Jay Moody Dimàirt gun robh reachdas a chuireadh casg air cùram-slàinte daingneachadh gnè do luchd thar-ghnèitheach fo 18 bliadhna a dh’aois neo-bhun-reachdail.</p>
<!-- /wp:paragraph -->