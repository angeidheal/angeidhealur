---

layout: post

date: 2023-06-24 18:17:48

title: "Cuairt-litir #12"

image: /assets/images/an-geidheal-ur.png

author: Crìstean MacMhìcheil

categories: ["Alba", "Eadar-nàiseanta", "Cuairt-litir", "Cultar", "Èirinn", "Lagh", "Poileataigs", "Pròis", "Spòrs"]

---

Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.

## Suirbhidh Riaghaltas na h-Alba

Tha Riaghaltas na h-Alba a' ruith suirbhidh gu 14mh den Iuchar ’s iad airson beachdan luchd neo-bhìnearaidh a chluinntinn air na planaichean a th' aca gus co-ionnannachd neo-bhìnearaidh a leasachadh.

Faodar a lorg aig [https://www.surveymonkey.co.uk/r/nonbeapsgfg23](https://www.surveymonkey.co.uk/r/nonbeapsgfg23).

## Suirbhidh Scottish Trans

Tha an carthannas Scottish Trans a' ruith suirbhidh gu 7mh den Iuchar 's iad airson gnàth-eòlasan luchd tar-ghnèitheach is neo-bhìnearaidh a tha a' fuireach ann an Alba a chluinntinn.

Faodar a lorg aig: [http://surveymonkey.co.uk/r/scotexptransnonb23](http://surveymonkey.co.uk/r/scotexptransnonb23).

## Leabhair Pháistí Éireann

Tha an carthannas Leabhair Pháistí Éireann air liosta de còrr ’s 200 leabhar LGDTC+ do chloinne is dhaoine òga a cruinneachadh gus Mìos na Pròise a chomharrachadh.

Nam measg tha ann leabhar _Croí an Teaghlaigh an Grá_ le Sophie Beer a chaidh eadar-theangachadh chun a’ Ghaeilge le Shanna Ní Rabhartaigh agus Gillian Nic Iomhain.

Faodar an liosta iomlan a lorg aig: [https://childrensbooksireland.ie/our-recommendations/pride-reading-guide](https://childrensbooksireland.ie/our-recommendations/pride-reading-guide).

## Ceinia

Thathar ag aithris gu bheil dreachd lagh aig Riaghaltas Cheinia a chuireadh binn phrìosain co-dhiù 5 bliadhna air neach sam bith a bhrosnaicheas co-sheòrsachd, binn phrìosain 10 bliadhna airson a bhith ri feise co-sheòrsach agus binn bhàis airson “aggravated homosexuality”.

Chaidh lagh coltach ri seo a chur an gnìomh ann an Uganda sa Chèitean agus thathar ag aithris gu bheil Sudàn a Deas agus An Tansan ag ullachadh laghan coltach ri seo cuideachd.

## Camarun

Tha Riaghaltas Chamarun a’ feuchainn ri bacadh a chur air an Tosgaire Fraingeach airson Còraichean LGDTC+ bho bhith a’ siubhal dhan dhùthaich gus bruidhinn aig co-labhairt air gnè agus taobhadh feise.

Tha dùil gun tadhal an Tosgaire Jean-Marc Berthon air an dùthaich bho 27 Ògmhios gu 1 Iuchar airson an tachartais ach tha Riaghaltas Chamarun air ràdh gu bheil cuspairean a’ cho-labhairt laghan na dùthaich an-aghaidh co-sheòrsachd.

## NHL

Tha an Lìg Hocaidh Nàiseanta (NHL) air casg a chuir air cluicheadairean bho bhith a’ cur air geansaidhean pròise rè blàthachaidhean

Thuirt Coimiseanair an NHL, Gary Bettman, gun robh na geansaidhean a’ toirt aire air falbh bhon a’ gheama ach gum bi geansaidhean pròise fhathast ceadaichte aig geamaichean sònraichte air oidhchean pròise.
