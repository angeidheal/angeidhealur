---
id: 2084
title: 'Cuairt-litir #13'
date: '2023-06-27T20:34:47+00:00'
author: 'Crìstean MacMhìcheil'
layout: post
guid: 'https://angeidhealur.scot/?p=2084'
permalink: /2023-06-27-cuairt-litir-13/
classic-editor-remember:
    - block-editor
categories:
    - Alba
    - 'An Rìoghachd Aonaichte'
    - 'An t-Saoghal'
    - Cuairt-litir
    - Lagh
    - Naidheachdan
    - Poileataigs
    - Pròis
---

<!-- wp:paragraph -->
<p>Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.</p>
<!-- /wp:paragraph -->

<!-- wp:heading -->
<h2 class="wp-block-heading"><b>Bile Ath-leasachadh Aithneachadh Gnè</b></h2>
<!-- /wp:heading -->

<!-- wp:paragraph -->
<p>Dhearbh Seirbheis Chùirte na h-Alba gun tèid èisteachd a chumail aig Cùirt an t-Seisein ann an Dùn Èideann bho 19mh-21d den t-Sultain mun bhacadh a chur Riaghaltas na Rìoghachd Aonaichte air bile ath-leasachadh gnè Riaghaltas na h-Alba.</p>
<!-- /wp:paragraph -->

<!-- wp:paragraph -->
<p>Chaidh am bile a dhèanadh e nas fhasa do luchd tar-ghnèitheach teisteanas aithneachadh gnè fhaighinn tro Phàrlamaid na h-Alba san Dùbhlachd, ach chleachd Alasdair Jack, Rùnaire Stàite na h-Alba, Earrann 35 de dh’Achd na h-Alba gus bacadh a chur oirre bho bhith a’ tighinn ‘na lagh san Fhaoilleach.</p>
<!-- /wp:paragraph -->

<!-- wp:heading -->
<h2 class="wp-block-heading"><b>Bratach pròise air a ghoid</b></h2>
<!-- /wp:heading -->

<!-- wp:paragraph -->
<p>Tha na Poilis a’ sireadh fiosrachaidh as dèidh gun deach bratach pròise a ghoid bho sgìre Rathad Mhoireastain ann an Eilginn eadar 12m agus 4.30m Diardaoin 22na den Ògmhios.</p>
<!-- /wp:paragraph -->

<!-- wp:paragraph -->
<p>Ma tha fiosrachadh aig neach sam bith bu chòir fios a chur gu Poileas Alba air 101, le àireamh na cùise, 0647, Diardaoin 22na den Ògmhios 2023.</p>
<!-- /wp:paragraph -->

<!-- wp:paragraph -->
<p>No faodar fios a chur gu Crimestoppers gu dìomhair air 0800 555 111.</p>
<!-- /wp:paragraph -->

<!-- wp:heading -->
<h2 class="wp-block-heading"><b>Cùis-lagha an-aghaidh UCU</b></h2>
<!-- /wp:heading -->

<!-- wp:paragraph -->
<p>Tha riochdairean an fhilm Adult Human Female air iomairt maoineachadh-sluaigh a chur air bhog airson cùirt-lagha a thoirt an-aghaidh UCU Dhùn Èideann (Edinburgh University and College Union) as dèidh gun deach dà thaisbeanadh den fhilm aca a chur dheth air sgàth gearanan bho luchd-iomairt chòraichean tar-ghnèitheach.</p>
<!-- /wp:paragraph -->

<!-- wp:heading -->
<h2 class="wp-block-heading"><b>Club Q</b></h2>
<!-- /wp:heading -->

<!-- wp:paragraph -->
<p>Chaidh còig binnean-beatha agus 2,208 bliadhna a bharrachd a chur air Anderson Lee Aldirch airson còignear a mhurt agus 25 neach eile a leòn an-uiridh ann am mòr-losgadh aig a' chlub-oidhche LGDTC+, Club Q, ann an Colorado Springs.</p>
<!-- /wp:paragraph -->

<!-- wp:heading -->
<h2 class="wp-block-heading"><b>An Tuirc</b></h2>
<!-- /wp:heading -->

<!-- wp:paragraph -->
<p>Chaidh còrr ’s 100 neach a chur an grèim san Tuirc air an deireadh sheachdain as dèidh dhaibh caismeachdan pròise a toirmisgte fhrithealachadh. ann an Izmir agus Istanbul.</p>
<!-- /wp:paragraph -->