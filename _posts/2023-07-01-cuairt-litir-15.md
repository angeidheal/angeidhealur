---
id: 2108
title: 'Cuairt-litir #15'
date: '2023-07-01T19:32:34+00:00'
author: 'Crìstean MacMhìcheil'
layout: post
guid: 'https://angeidhealur.scot/?p=2108'
permalink: /2023-07-01-cuairt-litir-15/
classic-editor-remember:
    - block-editor
categories:
    - Alba
    - 'An Rìoghachd Aonaichte'
    - 'An t-Saoghal'
    - Cuairt-litir
    - Foghlam
    - Lagh
    - Naidheachdan
    - Poileataigs
    - Saidheans
---

<!-- wp:paragraph -->
<p>Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.</p>
<!-- /wp:paragraph -->

<!-- wp:heading -->
<h2 class="wp-block-heading">Teiripe Iompachaidh</h2>
<!-- /wp:heading -->

<!-- wp:paragraph -->
<p>Tha Pàrtaidh Uaine na h-Alba air film ghoirid ùr (a ghabhas a choimhead gu h-ìosal) a cho-roinneadh mu Chomhairliche Blair Anderson agus an eòlas aige air teiripe iompachaidh.</p>
<!-- /wp:paragraph -->

<!-- wp:paragraph -->
<p><iframe title="YouTube video player" src="https://www.youtube-nocookie.com/embed/h84eAR858-0" width="560" height="315" frameborder="0" allowfullscreen="allowfullscreen"></iframe></p>
<!-- /wp:paragraph -->

<!-- wp:heading -->
<h2 class="wp-block-heading">Lunnainn</h2>
<!-- /wp:heading -->

<!-- wp:paragraph -->
<p>Thèid còig pleitean ùra a chur an àirde air feadh Lunnainn gus coimhearsnachd agus eachdraidh LGDTC+ a’ bhaile a chomharrachadh.</p>
<!-- /wp:paragraph -->

<!-- wp:heading -->
<h2 class="wp-block-heading"><b>Poblachd na Seice</b></h2>
<!-- /wp:heading -->

<!-- wp:paragraph -->
<p>Ghabh seòmar ìosal pàrlamaid Poblachd na Seice ri bile Diardaoin a dhèanas pòsadh aon-sheòrsach laghail san dùthaich.</p>
<!-- /wp:paragraph -->

<!-- wp:paragraph -->
<p>Bhòt buill-phàrlamaid 68-58 airson a’ bhile a thèid air adhart a-nis gu comataidhean far an gabh atharrachaidhean a mholadh mus till i air ais dhan t-seòmar ìosal airson a’ bhòt mu dheireadh.</p>
<!-- /wp:paragraph -->

<!-- wp:paragraph -->
<p>As dèidh sin feumaidh an t-Seanadh bhòtadh air a son mus tèid i dhan Cheann-suidhe airson soidhnigeadh ‘na lagh</p>
<!-- /wp:paragraph -->

<!-- wp:paragraph -->
<p>Tha companasan-catharra laghail san dùthaich mar-thà, ach chan eil eil iad a’ leigeil le càraidean aon-sheòrsach clann uchd-mhacachadh, sealbh fhaighinn air toglaichean no peinnsean banntrach fhaighinn.</p>
<!-- /wp:paragraph -->

<!-- wp:heading -->
<h2 class="wp-block-heading">Brunswick Ùr</h2>
<!-- /wp:heading -->

<!-- wp:paragraph -->
<p>Chaidh atharrachaidhean ùra do Phoileasaidh Dearbh-aithne Gnè is Taobhadh Feise, no Poileasaidh 713, a chur an gnìomh ann am Brunswick Ùr an-diugh a chuireas casg air tidsearan bho bhith a' cleachdadh riochdairean pearsanta ròghnaichte oileanaich fo 16 bliadhna a dh'aois gun chead bho na pàrantan aca.</p>
<!-- /wp:paragraph -->

<!-- wp:paragraph -->
<p>Mura faigh iad cead, tha am poileasaidh ag ràdh gun tèid an oileanach a chur gu neach-obrach sòisealta no saidhg-eòlaiche gus dòigh a lorg bruidhinn ris na pàrantan aca.</p>
<!-- /wp:paragraph -->

<!-- wp:paragraph -->
<p>Chaidh am poileasaidh atharrachadh cuideachd gus an earrann a thug iomradh air leigeil ri oileanaich cluich le sgiobaidhean-spòrs a cho-fhreagair ris an dearbh-aithne gnè aca a thoirt às.</p>
<!-- /wp:paragraph -->

<!-- wp:paragraph -->
<p>Thuirt Prìomhaire Blaine Higgs gun deach am poileasaidh atharrachadh as dèidh na ceudan de ghearanan bho thidsearan agus phàrantan ach chaidh an Riaghaltas aige a chàineadh air sgàth ’s nach tug iad fianais seachad agus nach dh’fhuair luchd-lagha cothrom air bhòtadh air na h-atharrachaidhean.</p>
<!-- /wp:paragraph -->

<!-- wp:heading -->
<h2 class="wp-block-heading"><b>Puerto Rico</b></h2>
<!-- /wp:heading -->

<!-- wp:paragraph -->
<p>Tha na Poilis ann am Puerto Rico a' rannsachadh as dèidh gun deach tar-bhoireannach Afra-Latina a mhurt Didòmhnaich.</p>
<!-- /wp:paragraph -->

<!-- wp:paragraph -->
<p>The Telemundo Puerto Rico ag aithris gun deach Channell Perez Ortiz, 29, a mhurt nuair a chaidh losgadh oirre agus gun deach seachd no ochd peilearan a lorg aig an làrach air cùlaibh oilthigh ann an Carolina.</p>
<!-- /wp:paragraph -->

<!-- wp:paragraph -->
<p>Thathar ag aithris gur i co-dhiù an 13mh neach tar-ghnèitheach a chaidh a mhurt anns na Stàitean Aonaichte bho thoiseach na bliadhna.</p>
<!-- /wp:paragraph -->