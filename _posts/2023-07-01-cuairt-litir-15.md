---

layout: post

date: 2023-07-01 19:32:34

title: "Cuairt-litir #15"

excerpt: "Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail."

image: /assets/images/an-geidheal-ur.png

author: Crìstean MacMhìcheil

categories: ["Alba", "Breatainn", "Eadar-nàiseanta", "Cuairt-litir", "Foghlam", "Lagh", "Poileataigs", "Saidheans"]

---

Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.

## Teiripe Iompachaidh

Tha Pàrtaidh Uaine na h-Alba air film ghoirid ùr (a ghabhas a choimhead gu h-ìosal) a cho-roinneadh mu Chomhairliche Blair Anderson agus an eòlas aige air teiripe iompachaidh.

<div class="youtube-wrapper">
<iframe title="YouTube video player" src="https://www.youtube-nocookie.com/embed/h84eAR858-0" width="560" height="315" frameborder="0" allowfullscreen="allowfullscreen"></iframe>
</div>

## Lunnainn

Thèid còig pleitean ùra a chur an àirde air feadh Lunnainn gus coimhearsnachd agus eachdraidh LGDTC+ a’ bhaile a chomharrachadh.

## Poblachd na Seice

Ghabh seòmar ìosal pàrlamaid Poblachd na Seice ri bile Diardaoin a dhèanas pòsadh aon-sheòrsach laghail san dùthaich.

Bhòt buill-phàrlamaid 68-58 airson a’ bhile a thèid air adhart a-nis gu comataidhean far an gabh atharrachaidhean a mholadh mus till i air ais dhan t-seòmar ìosal airson a’ bhòt mu dheireadh.

As dèidh sin feumaidh an t-Seanadh bhòtadh air a son mus tèid i dhan Cheann-suidhe airson soidhnigeadh ‘na lagh

Tha companasan-catharra laghail san dùthaich mar-thà, ach chan eil eil iad a’ leigeil le càraidean aon-sheòrsach clann uchd-mhacachadh, sealbh fhaighinn air toglaichean no peinnsean banntrach fhaighinn.

## Brunswick Ùr

Chaidh atharrachaidhean ùra do Phoileasaidh Dearbh-aithne Gnè is Taobhadh Feise, no Poileasaidh 713, a chur an gnìomh ann am Brunswick Ùr an-diugh a chuireas casg air tidsearan bho bhith a' cleachdadh riochdairean pearsanta ròghnaichte oileanaich fo 16 bliadhna a dh'aois gun chead bho na pàrantan aca.

Mura faigh iad cead, tha am poileasaidh ag ràdh gun tèid an oileanach a chur gu neach-obrach sòisealta no saidhg-eòlaiche gus dòigh a lorg bruidhinn ris na pàrantan aca.

Chaidh am poileasaidh atharrachadh cuideachd gus an earrann a thug iomradh air leigeil ri oileanaich cluich le sgiobaidhean-spòrs a cho-fhreagair ris an dearbh-aithne gnè aca a thoirt às.

Thuirt Prìomhaire Blaine Higgs gun deach am poileasaidh atharrachadh as dèidh na ceudan de ghearanan bho thidsearan agus phàrantan ach chaidh an Riaghaltas aige a chàineadh air sgàth ’s nach tug iad fianais seachad agus nach dh’fhuair luchd-lagha cothrom air bhòtadh air na h-atharrachaidhean.

## Puerto Rico

Tha na Poilis ann am Puerto Rico a' rannsachadh as dèidh gun deach tar-bhoireannach Afra-Latina a mhurt Didòmhnaich.

The Telemundo Puerto Rico ag aithris gun deach Channell Perez Ortiz, 29, a mhurt nuair a chaidh losgadh oirre agus gun deach seachd no ochd peilearan a lorg aig an làrach air cùlaibh oilthigh ann an Carolina.

Thathar ag aithris gur i co-dhiù an 13mh neach tar-ghnèitheach a chaidh a mhurt anns na Stàitean Aonaichte bho thoiseach na bliadhna.
