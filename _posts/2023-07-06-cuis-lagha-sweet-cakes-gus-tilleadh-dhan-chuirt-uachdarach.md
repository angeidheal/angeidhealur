---

layout: post

date: 2023-07-06 19:14:57

title: "Cùis-lagha Sweet Cakes gus tilleadh dhan Chùirt Uachdarach"

image: /images/posts/sweet-cakes-by-melissa.jpg

author: Crìstean MacMhìcheil

categories: ["Eadar-nàiseanta", "Creideamh", "Gnìomhachas", "Lagh"]

---


Nì taigh-fuine Sweet Cakes by Melissa ath-thagradh an aghaidh co-dhùnadh cùirte 2013 gun d’rinn iad leth-bhreith nuair a dhiùlt na fuineadairean Crìosdaidheachd cèic-bhainnse a dhèanamh do chàraid leasbach.

Chuir Cùirt Oregon peanas-airgid luach $135,000 air na fuineadairean ann an 2013 as dèidh gun d'rinn an càraid casaid gun d'rinn an taigh-fuine leth-bhreith orra.

Dh’fheuch fuineadairean Aaron agus Melissa Klein ath-thagradh a dhèanamh an aghaidh an co-dhùnadh ann an 2019 ach chaidh a' chùis dhiùltadh le Cùirt Uachdarach nan Stàitean Aonaichte.

Tha iad air ràdh a-nis ge-tà gu bheil iad airson tilleadh dhan Chùirt Uachdarach, as dèidh gun do [riaghail a’ chùirt seachdain seo chaidh](https://angeidhealur.scot/2023-07-01-cuirt-uachdarach-nan-sa-air-leth-bhreith-an-aghaidh-luchd-lgdtc-a-cheadachadh/) gum faodadh dealbhaiche-lìn ann an Colorado luchd-ceannaich LGDTC+ a dhiùltadh air sgàth ’s gur e Crìosdaidh a th’ innte.
