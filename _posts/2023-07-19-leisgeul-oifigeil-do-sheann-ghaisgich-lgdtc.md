---

layout: post

date: 2023-07-19 18:29:21

title: "Leisgeul oifigeil do sheann-ghaisgich LGDTC+"

image: /images/posts/LGBTQ-Troops.jpg

author: Crìstean MacMhìcheil

categories: ["An Rìoghachd Aonaichte", "Lagh", "Poileataigs"]

---

Tha am Prìomhaire, Rishi Sunak, air leisgeul oifigeil a dhèanamh do sheann-ghaisgich LGDTC+ airson a’ chron a chaidh a dhèanamh orra mar thoradh air a’ chasg a bh’ air luchd-obrach LGDTC+ sna feachdan armaichte ro 2000.

Thàinig leisgeul an Riaghaltais as dèidh gun deach [tòraidhean ath-sgrùdadh neo-eisimeileach mu eòlasan sheann-ghaisgich LGDTC+](https://lgbtveterans.independent-review.uk/reports/final-report/) fhoillseachadh.

Fon seann lagh, bhiodh pearsachan LGDTC+ air an leigeil mu sgaoil gun urram is gun pheinnsean. Chaidh ionnsaighean agus ionnsaighean drabasta a thoirt air cuid agus chaidh dubh-mhàl a dhèanamh air cuid eile.

Thathar a’ creidsinn gun tug an casg buaidh air mu 5,000 neach.

Chaidh an casg a thilgeil a-mach ann an 2000 as dèidh gun d'thug seann-ghaisgich LGDTC+ Riaghaltas an RA gu Cùirt Eòrpach nan Còraichean Daonna agus gun do riaghail a’ chùirt gun robh an casg na bhriseadh den chòir aca air prìobhaideachd.
