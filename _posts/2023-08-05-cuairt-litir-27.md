---

layout: post

date: 2023-08-05 18:30

title: "Cuairt-litir #27"

image:

author: Crìstean MacMhìcheil

categories: ["Cuairt-litir", "Eadar-nàiseanta", "Lagh", "Poileataigs"]

---

Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.

## Eabhrac Nuadh

Tha an NYPD air dearbhadh gu bheil iad air neach-amharais a chur an grèim an co-cheangail ri [murt O'Shea Sibley]({{ site.baseurl }}/2023-08-01-cuairt-litir-25/) Disathairne seo chaidh.

Thathar ag aithris gun do ghèill am fireannach, 17, nach deach ainmeachadh leis a' Phoilis fhathast, e fhèin Dihaoine.

## Ohio

Tha britheamh feadarail air cùis-lagha a bha a' feuchainn ri poileasaidhean a bheireas dìon do luchd tar-ghnèitheach bho bhurraidheachd às-ghairm a dhiùltadh.

Chur am buidheann Parents Defending Education cùis-lagha air chòis an-aghaidh Sgìre-sgoile Ionadail Olentangy 's iad a' creidsinn gu bheil poileasaidh na sgìre-sgoile ro fharsaing agus e a' briseadh còraichean saor-labhairt nan sgoilearan.

Tha am poileasaidh a' toirmeasg burraidheachd air sgàth "cinnidh, datha,  tùs-àite, gnè - a' toirt a-steach taobhadh feise agus dearbh aithne gnè - ciorraim, aoise, creideimh, sinnsridh no fiosrachaidh ginteil".

Thuirt am Britheamh Algenon Marbley gu bheil am poileasaidh riatanach leis gum bi òigridh thar-ghnèitheach a' fulang sàrachaidh agus burraidheachd aig ìrean nas àirde na tha oileanaich eile agus gum feuch "còrr air aon às gach còignear a chur làmh nam beathannan fhèin".

## Indiana

Tha Cùirt Ath-thagraidhean nan Stàitean Aonaichte airson an t-Seachdamh Cuairt air seasamh le riaghladh cùirt nas ìsle gu bheil còir aig oileanaich tar-ghnèitheach ann an Indiana air an taigh-beag a co-fhreagras ris an dearbh-aithne gnè aca a chleachdadh.
