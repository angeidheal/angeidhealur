---

layout: post

date: 2023-08-12 18:30

title: "Cuairt-litir #29"

excerpt: "Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail."

image: /images/icons/cuairt-litir.png

author: Crìstean MacMhìcheil

categories: ["Cuairt-litir", "Alba", "Eadar-nàiseants", "Lagh", "Poileataigs", "Slàinte", "Spòrs"]

---

Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.

## Mhàiri Black

Thuirt BP an SNP, Mhàiri Black, air an àrd-ùrlar aig Iomall Fèis Dhùn Èideann, gu bheil luchd tar-ghnèitheach airidh air a bhith beò le urram agus toileachas agus gum bu chòir dhan phàipearan-naidheachd agus luchd-poileataigs leigeil leotha.

## Badmantan

Tha stiùirichean Badmantan Shasainn air tar-bhoireannaich a thoirmeasg bho fharpaisean nam ban.

Dh'ainmich iad cuideachd gun stèidhich iad farpais fhosgailte an àite farpais nam fear agus gun dèan iad ath-sgrùdadh air a' phoileasaidh gach bliadhna.

## Seann-ghaisgich LGDTC+

Tha seann-ghaisgich LGDTC+ air cùis-lagha feadarail a chur air chòis an-aghaidh Riaghaltas nan Stàitean Aonaichte airson leth-breith a dhèanamh orra.

Thathar ag aithris gun deach mu 35,000 seann-ghaisgeach a shaorachadh gun urram eadar 1980 agus 2011 air sgàth 's gun robh iad LGDTC+.

Tha luchd-agairt a' chùis ag iarraidh air Roinn an Dìon na clàraidhean aca atharrachadh gus iomraidhean air an taobhadh feise aca a thoirt às, agus clàradh gun deach an saorachadh le urram.

## Obair-lannsa bràigh na bodhaige

Tha luchd-rannsachaidh ag ràdh gu bheil a' mhòr-chuid de dh’euslaintich nas toilichte as dèidh dhaibh obair-lannsa bràigh na bodhaige (_top-surgery_) fhaighinn.

Rinn luchd-rannsachadh aig Oilthigh Mhichigan sgrùdadh air 235 neach a tha air obair-lannsa bràigh na bodhaige fhaighinn thar nam 30 bliadhna a dh'fhalbh agus cha d'thuirt neach sam bith gun robh duilichinnean orra.

## Malaidhsea

Dh'fhaodadh binn phrìosain 3 bliadhna agus/no peanas-airgid luach 20,000 ringgit (mu £3,400) a chur air neach sam bith a thèid a dhìteadh fon lagh ùr a thoirmisgeas uaireadair Pròis Swatch ann an Malaidhsea.
