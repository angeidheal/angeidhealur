---

layout: post

date: 2023-08-15 08:30

title: "Cuairt-litir #30"

excerpt: "Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail."

image: /images/icons/cuairt-litir.png

author: Crìstean MacMhìcheil

categories: ["Cuairt-litir", "Alba", "Breatainn", "Eadar-nàiseanta", "Lagh", "Poileataigs"]

---

Geàrr-chunntas sgrìobhte de naidheachdan LGDTC+ ionadail, nàiseanta ‘s bho air feadh an t-saoghail.

## Alba

Tha Seirbheis Chùirte na h-Alba air ràdh gun tèid cùis-lagha Riaghaltas na h-Alba an-aghaidh Riaghaltas na Rìoghachd Aonaichte mu a' chasg a chur iad air ath-leasachaidhean aithneachadh gnè an Alba a chraoladh beò air loidhne.

Tha dùil ris a' chiad èisteachd 16mh den Lùnastal 's faodar barrachd fhiosrachaidh mun chraoladh a lorg [an-seo](https://www.scotcourts.gov.uk/the-courts/supreme-courts/about-the-court-of-session/court-of-session-livestream-hearings).

## An Rìoghachd Aonaichte

Tha Riaghaltas na Rìoghachd Aonaichte air taighean-beaga neodrach a-thaobh gnè a thoirmeasg ann an toglaichean neo-chòmhnaidheach ùra.

Fon phoileasaidh ùr a chaidh ainmeachadh Didòmhnaich bi e riantanach taighean-beaga fa leth a thogail do bhoireannaich agus fireannaich gus àiteachan aon-sheòrsach a dhìon.

## Lunnainn

Tha Poileas a' Mhet a' rannsachadh ionnsaigh homafòbach air dithis fhireannach ann an Clapham Didòmhnaich.

Thathar ag aithris gun robh an dithis taobh a-muigh an taigh-seinnse LGDTC+ fèillmhor, Two Brewers, nuair a dhlùthaich fireannach iad.

Thuirt na Poilis gun d'thug e ionnsaigh orra le sgian mus theich e.

Chaidh an toirt a dh'ospadal mus deach an saorachadh.

Dhearbh na Poilis gu bheil iad dhen bheachd gur e ionnsaigh homafòbach a bh' ann is iad ag iarraidh air neach sam bith aig a bheil fiosrachadh mun chùis fios a chur thuca air 101 is an àireamh CAD 7198/12Aug a thoirt seachad.

No faodar fios gun urra a chur gu Crimestoppers air 0800 555 111.

## Guatamala

Tha Sandra Torres, a tha a' seasamh a bhith na Ceann-suidhe Ghuatamala, air ràdh gun cùm i casgan air pòsaidhean aon-sheòrsach agus casgaidhean-breith ma shoirbhicheas i san taghadh.
