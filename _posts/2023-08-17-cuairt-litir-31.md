---

layout: post

date: 2023-08-17 18:35

title: "Cuairt-litir #31"

excerpt: "Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail."

image: /assets/images/an-geidheal-ur.png

author: Crìstean MacMhìcheil

categories: ["Cuairt-litir"]
  
---

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

## Lunnainn

Tha Poileas a' Mhet air dealbhan CCTV de dh'fhireannach a tha iad a' sireadh an co-cheangail ri ionnsaigh air dithis fhireannach ann an Clapham Oidhche Shathairne a sgaoileadh.

Chaidh na dealbhan a thogail bho CCTV air bòrd bus àireamh 50 ann an Thornton Heath aig 8.30f Disathairne - mu 2 uair air thoiseach air an ionnsaigh.

Bu chòir do neach sam bith aig a bheil fios mun chùis fios a chur dhan Phoileas air 101 's àireamh CAD 7198/13Aug a thoirt seachad.

No faodar fios gun urra a chur gu Crimestoppers air 0800 555 111.

![]({{ site.baseurl }}/assets/images/suspectimage1clapham.jpg)

![]({{ site.baseurl }}/assets/images/suspectimage2clapham.jpg)

![]({{ site.baseurl }}/assets/images/man-stabbing-clapham.jpg)

## Carragh-chuimhne an Olocoist

Tha Seirbheis Tèarainteachd na Gearmailte a' rannsachadh mar a chaidh carragh-chuimhne do dhaoine co-sheòrsach a dh’fhulaing geur-leanmhainn nan Nàsach air a mhilleadh Disathairne.

Chaidh an carragh-chuimhne “Denkmal für die im Nationalsozialismus verfolgten Homosexuellen” a nochdadh ann an 2008 ann am Pàirc Tiergarten, Berlin.

Am-broinn an carragh-chuimhne tha fosgladh anns a chìthear bhideo de chàraid co-sheòrsach a’ pògadh.

Thathar ag aithris gun deach nì lasrachd a thilgeil air a' charragh-chuimhne, ach nach do las e. An dèidh sin chaidh postairean le às-earrannan Bìoballach a chur suas air a' charragh-chuimhne mus do theich am milltear.

## Tàileasg

Tha Caidreachas Eadar-nàiseanta na Tàileisg air tar-bhoireannaich a thoirmeasg bho fharpaisean nam ban mar thoradh air draghan gum faodadh buannachd mì-chothromach aca.

Dh'ainmich iad cuideachd gum bi aig tar-fhireannaich air duais sam bith a bhuannaich iad mar bhoireannaich a thoirt air ais.

Thèid na riaghailtean ùra a chur an gnìomh 21d den Lùnastal.

## Gleann Murrieta, California

Tha sgìre-sgoile ann an taobh siar-dheas Chalifornia air bhòtadh gus innse do phàrantan oileanach ma thigeas iad a-mach mar thar-ghnèitheach no neo-bhìnearaidh aig an sgoil.

Bhòt buill bòrd-sgoile Gleann Murrieta 3-2 airson a' phoileasaidh ùr a chur an-gnìomh.