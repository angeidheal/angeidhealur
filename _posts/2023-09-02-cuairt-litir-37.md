---

layout: post

date: 2023-09-02 15:02

title: "Cuairt-litir #37"

excerpt: "Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail."

image: /assets/images/an-geidheal-ur.png

author: Crìstean MacMhìcheil

categories: ["Cuairt-litir"]
  
---

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

## Nebraska

Tha Riaghladair Nebraska, Jim Pillen, air òrdugh a shoidhnigeadh a mhìnicheas boireannach mar neach aig a bheil buill-ghineamhainn a bhios a’ dèanamh uighean agus fireannach mar neach aig a bheil buill-ghineamhainn a tha air an dealbhachadh gus ugh a shìolachadh.

Tha an t-òrdugh cuideachd ag ràdh gur e gnè neach, an gnè bith-eòlasach a chaidh a bhuileachadh orra aig àm am breith.

## Texas

Tha Àrd-chùirt Texas air casg a chur air cùram-slàinte daingneachadh gnè do mhion-aoisich.

Fon lagh ùr a chaidh a chur an gnìomh Dihaoine, thèid cead meidigeach neach sam bith a thabhainneas cùram-slàinte daingneachadh gnè, a leithid casgan inbhidheachd no teiripe bhrodagan, do mhion-aoisich a thoirt air ais.

## Missouri

Tha Missouri cuideachd air casg a chur air cùram-slàinte daingneachadh gnè do mhion-aoisich.

Coltach ri lagh ùr Texas, thèid cead meidigeach neach sam bith a bhriseas an lagh a thoirt air ais.

## Kansas

Tha britheamh feadarail ann an Kansas air riaghladh nach fhaod oifigearan na stàite teisteanasan-breith luchd tar-ghnèitheach ùrachadh gus an gnè aca atharrachadh.

## Alaska

Tha bòrd foghlam Alaska air bhòtadh 7-1 gus nigheanan tar-ghnèitheach a thoirmeasg bho sgiobaidhean chlann-nighean.