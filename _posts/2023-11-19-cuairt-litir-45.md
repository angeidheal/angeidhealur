---

layout: post

date: 2023-11-19 14:00

title: "Cuairt-litir #45"

image: /assets/images/an-geidheal-ur.png

excerpt: "Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail."

author: Crìstean MacMhìcheil

categories: ["Cuairt-litir"]
  
---

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

## Plana-gnìomha neo-bhìnearaidh

Tha Riaghaltas na h-Alba air [plana 5 bliadhna](https://www.gov.scot/publications/non-binary-equality-action-plan/) fhoillseachadh gus beathannan luchd neo-bhìnearaidh a tha a' fuireach an Alba a leasachadh.

Thuirt Emma Roddick, Ministear airson Co-ionnannachd, gun cuidich am plana beathannan luchd neo-bhìnearaidh a leasachadh agus gun tòir e ionnsaigh air na dùbhlain a tha romhpa nam beathannan làitheil.

Chuir na buidhnean LGDTCEN+ Scottish Trans, Equality Network, LGBT Youth Scotland, Stonewall Scotland, LGBT Health and Wellbing, LEAP Sports agus Time for Inculsive Education fàilte air a' phlana.

Mhol Stonewall, a' charthannas LGDTCEN+ as motha san Roinn Eòrpa, Riaghaltas na h-Alba airson a bhith 'na chiad riaghaltas san t-saoghal gus plana den t-seòrsa seo a chur an gnìomh.

## Transgender Day of Remembrace

Bidh Highland Pride a' comharrachadh Transgender Day of Remembrance le faire aig 6f oidhche Luain taobh a-muigh Cùirt an Easbaig ann an Inbhir Nis.

Bidh Pride in Moray ga chomharrachadh cuideachd le faire aig 6f Oidhche Luain aig Plainstones ann an Eilginn.

## An Eaglais Shasannach

Bhòt an Eaglais Shasannach an t-seachdain seo gus na riaghailtean aca atharrachadh gus am faod sagartan pòsaidhean aon-sheòrsach a bheannachadh, ach cha tèid na riaghailtean atharrachadh gus banaisean aon-sheòrsach a cheadachadh anns na h-eaglaisean aca.

## Seirbheis Poileis Èirinn a Tuath

Chaidh càineadh a dhèanamh air Poileas Èirinn a Tuath as dèidh gun tàinig e am follais gu bheil iad a' cleachdadh airgead carthannais gus an lighiche-inntinn, Dr Paul Miller, fhastadh ged a tha e air cleachdaidhean ris an canar "teiripe iompachaidh" a bhrosnachadh roimhe.