---

layout: post

date: 2024-01-26 08:28

title: "Cuairt-litir #49"

image: /assets/images/an-geidheal-ur.png

author: Crìstean MacMhìcheil

categories: ["Cuairt-litir"]
  
---

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

## Seen & Heard Live

Cuiridh Highland Pride agus Cùirt an Easbaig fàilte air a’ pod-chraoladh Seen & Heard 9mh An Gearran aig 7f airson dà phannal beò mu dhaoine LGDTCEN+ ann an Spòrs.

‘S e tachartas an-asgaidh a th’ ann, ach bithear a’ cur fàilte air tabhartasan agus thèid an co-roinneadh eadar Highland Pride agus a’ charthannas spòrs LGDTCEN+, LEAP Sports Scotland.

Faodaidh sibh àite a ghlèidheadh airson an tachartas seo air [EventBrite](https://www.eventbrite.co.uk/e/seen-heard-live-tickets-808061923967?ref=angeidhealur.scot).

## Pròis Mhoireibh

Chaidh ainmeachadh gun tèid Pròis Mhoireibh 2024 a chumail 7mh An t-Sultain aig Pàirc nan Granndach ann am Farrais.

Cumaibh sùil air na meadhanan sòisealta aca air [Instagram](https://www.instagram.com/pride_moray?ref=angeidhealur.scot), [Facebook](https://www.facebook.com/pridemoray/), agus [X](https://twitter.com/pridemoray?ref=angeidhealur.scot) airson barrachd fhiosrachaidh.

## Na Stàitean Aonaichte

Tha riaghaltas Joe Biden air tabhartas luach $700,000 ainmeachadh gus prògram slàinte fheiseil a stèidheachdadh do thar-bhalaich.

A-rèir an rannsachadh aca, chan eil tar-bhalaich cho dualtach ri casgan-gin a chleachdadh agus tha iad cho dualtach ri caileagan cios-ghnèitheach a bhith a' fàs trom.

Bidh iad ag obair còmhla ri Girl2Girl, prògram slàinte fheiseil do chaileagan, gus am prògram aca a dhèanamh nas fhreagarraiche do thar-bhalaich.

Bidh iad cuideachd a' stiùireadh buidhnean-fòcais gus barrachd fhiosrachaidh fhaighinn mu na feumalachdan aca.

## Maryland

Chaidh binn phrìosain 48 bliadhna air fireannach, 29, airson tar-bhoireannach a mhurt ann an Maryland.
Loisg DeAllen Price le gunna air Taya Ashton, 20, aig a dachaigh ann an Maryland anns an t-Iuchar 2021 an dèidh dha ionnsachadh gun robh Ashton tar-ghnèitheach.

## Ohio

Thar-àithne Seanadh Ohio Diciadain am bhìoto a chur Seanadair Mike DeWine air HB 68.

Tha seo a' fàgail gur e Ohio an 22na stàit gus casg a chur air cùram-slàinte daingneachadh gnè do mhion-aoisich agus an 24mh stàit gus tar-bhoireannaich a thoirmeasg bho fharpaisean nam ban.

Thèid am bile a stèidheachadh ann an lagh an ceann 90 latha.

## Utah

Fo bhile a chaidh tro Taigh Riochdairean na Stàite Diluain, cha bhi inbhich tar-ghnèitheach ann an Utah ceadaichte taighean-beaga a tha a' co-fhreagairt ris a' ghnè aca a chleachdadh gus an tèid iad fo obair-lannsa daingneachadh gnè agus an teisteanas breith aca atharrachadh.

Tha am bile, HB 257, ag ràdh gum faodadh neach sam bith a chleachdas an taigh-beag ceàrr a bhith air an dìteadh de "chriminal trespassing and voyeurism" agus binn phrìosain 6 mìos is peanas-airgid $1,000 a dhol orra.

Feumaidh Seanadh na Stàite bhòtadh air a' bhile fhathast mus tèid a stèidheachadh ann an lagh.