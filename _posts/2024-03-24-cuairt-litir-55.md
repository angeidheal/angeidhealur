---

layout: post

date: 2024-03-24 08:28

title: "Cuairt-litir #55"

image: /assets/images/an-geidheal-ur.png

author: Crìstean MacMhìcheil

categories: ["Cuairt-litir"]
  
---

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

## A' Chuimrigh Nuadh a Deas

Bhòt Buill Seòmar Uachdarach Pàrlamaid na Cuimrigh Nuadh a Deas an t-seachdain seo gus casg a chur air cleachdaidhean ris an canar "teiripe iompachaidh" san stàit.

Bhòt an t-Seòmar 22-4 airson a' bhile a dhèanas e mì-laghail cuideachd neach a thoirt gu stàit eile far a bheil na cleachdaidhean seo fhathast ceadaichte.

## Alex Franco

Chaidh corp tar-fhireannach a lorg ann an sgìre fàsach Utah Dimàirt.

Bha Alex Franco, 21, air a dhol a dhìth Didòmhnaich.

Thuirt na Poilis ann an Taylorsville gun deach dithis dheugaire, 15 agus 17, a chur an grèim ann an co-cheangal ris a bhàs.

## Nex Benedict

Tha neach-casaid ann an Oklahoma air ràdh nach tèid casaidean a thogail air na trì caileagan a bha an-sàs ann an sabaid le Nex Benedict an latha roimh a bhàs.

## Alabama

Bhòt luchd-lagha ann an Alabama Diciadain gus an lagh a thoirmisgeas cuspairean LGDTC+ ann am bun-sgoiltean a leudachadh do dh'àrd-sgoiltean.

Cuideachd bhòt iad airson atharrachadh air an lagh gus casg a chur air luchd-obrach sgoile bho bhith a' nochdadh brataichean pròise ann an sgoiltean.

## Pennsylvania

Chaidh leabhar-lann ann am Pennsylvania a fhalmhachadh leis na Poilis Disathairne an dèidh dhaibh fios fhaighinn mu ionnsaigh-bhoma air thoiseach air tachartas Drag Queen Story Hour.

Thuirt luchd-smàlaidh bhomaichean gun do lorg iad pacaid tràth madainn Disathairne ach dhearbh iad nach e bomb a bh' ann.

Thuir na Poilis gu bheil iad fhathast a' rannsachadh bagairtean a bharrachd gun d'fhuair iad air post-d.