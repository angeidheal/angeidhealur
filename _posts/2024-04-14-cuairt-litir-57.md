---

layout: post

date: 2024-04-14 08:38

title: "Cuairt-litir #57"

image: /assets/images/an-geidheal-ur.png

author: Crìstean MacMhìcheil

categories: ["Cuairt-litir"]
  
---

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

## Seirbheisean Gnè Chloinne

Tha ath-sgrùdadh air seirbheisean gnè chloinne ann an Sasainn agus sa Chuimrigh air faiceall a mholadh do dhotairean ann a bhith a' toirt casgan inbhidheachd do mhion-aoisich tar-ghnèitheach.

A-rèir an Dotair Hilary Cass a sgrìobh an aithisg chan eil fianais gu leòr ann gu bheil casgan inbhidheachd a' toirt buaidh no droch-bhuaidh air neo-shàstachd gnè.

Tha 32 molaidhean uile gu lèir anns an aithisg, a ghabhas leughadh gu h-iomlan [an seo](https://cass.independent-review.uk/home/publications/final-report/).

Tha buidhnean LGBTC+ a leithid Mermaids agus Stonewall air ràdh, gum faodadh cànan na h-aithisge a bhith air a mhì-mhìneachadh gus bacaidhean a bharrachd a chur air òigridh tar-ghnèitheach bho bhith a' faighinn cothrom air cùram agus dh'iarr iad air an NHS èisteachd dìreach ri dhaoine tar-ghnèitheach òga.

## Seirbheisean Gnè Inbhich

Tha an NHS air ràdh gun dèan iad ath-sgrùdadh air seirbheisean gnè inbhich ann an Sasainn agus sa Chuimrigh.

Thathar ag aithris gum tèid an ath-sgrùdadh a dhèanamh le neach on taobh a-muigh agus gum bi e car coltach ris an ath-sgrùdadh a rinn an Dotair Hilary Cass air seirbheisean gnè chloinne.

## Wes Streeting

Tha am Ball-Phàrlamaid Làbarach, Wes Streeting, air ràdh gu bheil e a' gabhail aithreachas gun d' thuirt e roimhe gur e "fireannaich a th' anns an tar-fhireannaich, boireannaich a th' anns an tar-bhoireannaich... gabh ris".

Dh'innis Streeting dhan phàipear-naidheachd an Sun gu bheil tòrr iom-fhillteachdan na lùib agus gu bheil "uallach coitcheann" air luchd-poileataigs aghaidh a chur air na cùisean "sgainnealach" a chaidh a shoillseachadh anns an aithisg Cass.

## A' Ghearmailt

Bhòt Pàrlamaid na Gearmailte Dihaoine (12mh An Giblean) airson lagh a nithear e nas fhasa do dhaoine neo-bhìnearaidh agus tar-ghnèitheach an ainm agus an gnè atharrachadh gu laghail.

Bhòt 374 buill airson an lagh a thèid a chur an gnìomh san t-Samhain. Bhòt 251 buill na aghaidh agus cha do bhot 11 buill.

Thèid an lagh atharrachadh gus leigeil le daoine nas sìne na 14 bliadhna a dh'aois an ainm agus an gnè atharrachadh le bhith a' dol gu oifis-chlàraidh agus gus cur às do riatanas airson fianais mheidigeach.

Bidh aig mion-aoisich nas sìne na 14 cead fhaighinn bho am pàrantan, no bho chùirt-teaghlaich.

## Am Pàpa

Tha Pàpa Francis air bruidhinn a-mach an-aghaidh obair-lannsa daingneachadh gnè, leatromachdan ionaid agus casgan-breith ann an sgrìobhainn ùr a chaidh fhoillseachadh leis a' Bhatacan Diluain (8mh An Giblean).

Sgrìobh am Pàpa gum bu chòirear obair-lannsa daingneachadh gnè a' seachnadh o chionn 's gu bheil e a' bagairt air urram fa leth an neach agus nach bu chòir dha bhith ceadaichte ach nuair a tha eadar-dhealachaidhean ann am feartan gnè an neach.

Faodar an sgrìobhainn iomlan a leughadh [an-seo](https://press.vatican.va/content/salastampa/en/bollettino/pubblico/2024/04/08/240408c.html).

## Ball-lìn

Tha buidheann-riaghlaidh ball-lìn na cruinne air casg a chur air lùth-chleasaichean tar-ghnèitheach bho fharpaisean eadar-nàiseanta.

Dh'ainmich iad am poileasaidh ùr Diluain (8mh An Giblean) agus chaidh a chur an gnìomh sa bhad.

Tha am poileasaidh ùr cuideachd ag ràdh gum faod lùth-chleasaichean neo-bhìnearaidh a bha air an clàradh mar bhoireannach aig àm am breith agus nach eil air teiripe bhrodagan a thòiseachadh fhathast farpais aig an ìre eadar-nàiseanta.

## Jeremy Finlayson

Chaidh casg trì geamaichean air an cluicheadair Lìg Ball-coise Astràiliach, Jeremy Finlayson, an dèidh dha cànan a bha ri oillt cho-sheòrsach a chleachdadh rè geama na bu tràithe air a' mhìos.