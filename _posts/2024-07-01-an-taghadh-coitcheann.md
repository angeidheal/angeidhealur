---

layout: post

date: 2024-07-01 08:28

title: "An Taghadh Coitcheann"

image: /assets/images/bogsa-bhotaidh.jpg

author: Crìstean MacMhìcheil

categories: ["Alba", "Breatainn", "Poileataigs"]
  
---

Leis gu bheil na pàrtaidhean poileataigeach uile air na manifestothan aca fhoillseachadh a-nis, seo agaibh geàrr-chunntas air na tha iad ag ràdh mu chòraichean LGDTC+.

## Pàrtaidh Uaine na h-Alba

Tha [manifesto](https://greens.scot/sites/default/files/SGP-Westminster-Manifesto-2024-web.pdf) na h-Uainich ag ràdh:-

* gun cuireadh iad casg air cleachdaidhean ris an caran "teiripe iompachaidh" a dh'fheuchas ri taobhadh-feise no dearbh-aithne gnè neach atharrachadh;

* gun dèanadh iad cinnteach gum faigheadh pàrantan neo-bhìnearaidh is aon-sheòrsach cothrom air fòrladh pàrantachd;

* gun iarradh iad air Rùnaire na Stàite airson Alba an casg a chaidh a chur air ath-leasachaidhean gnè an Alba a thogail;

* gun seasadh iad an aghaidh oidhirpean gus Achd na Co-ionnannachd atharrachadh gus mìneachadh an fhacail "gnè" atharrachadh gu "gnè bith-eòlasach";

* agus gun cuireadh iad taic do dh'iomairtean airson còraichean bhoireannach agus LGDTCEN+ air feadh an t-saoghail.

## Pàrtaidh Nàiseanta na h-Alba

Tha [manifesto](https://s3-eu-west-2.amazonaws.com/www.snp.org/uploads/2024/06/2024-06-20b-SNP-General-Election-Manifesto-2024_interactive.pdf) an SNP ag ràdh:-

* gun seasadh iad airson còraichean a' choimhearsnachd LGDTE;

* agus gum biodh iad comasach còraichean LGDTE leasachadh le cumhachdan làn a thigeadh le neo-eisimeileachd.

## Pàrtaidh Alba

Tha [manifesto](https://www.albaparty.org/where_we_stand) a' phàrtaidh Alba ag ràdh:-

* gun cuireadh iad dìon air còraichean bhoireannach, stèidhichte air gnè.

* gu bheil iad airson seanadh shaoranach a chur air bhonn gus sgrùdadh a dhèanamh air an dòigh as fheàrr reachdas aithneachadh gnè ath-leasachadh.

## Pàrtaidh Làbarach na h-Alba

Chan eil [manifesto](https://labour.org.uk/wp-content/uploads/2024/06/Scottish-Labour-Manifesto-2024.pdf) nan Làbaraich ag ràdh mòran mu chòraichean LGDTC+, ach thuirt iad gu bheil iad airson molaidhean na h-aithisge Cass a chur an gnìomh an Alba.

Tha manifesto Pàrtaidh Làbarach na Rìoghachd Aonaichte ag ràdh:-

* gun cuireadh iad molaidhean na h-aithisge Cass an gnìomh;

* gun dìonadh iad àitheachan aon-sheòrsach;

* agus gun cuireadh iad casg air cleachdaidhean ris an canar "teiripe iompachaidh".

## Pàrtaidh Libearalach Dheamocratach na h-Alba

Tha [manifesto](https://www.scotlibdems.org.uk/fairdeal) nan Libearalaich ag ràdh:-

* gun seasadh iad airson còraichean dhaoine ge b'e dè an taobhadh-feise no an dearbh-aithne gnè a th' aca;

* gun cuireadh iad casg air na cleachdaidhean ris an canar "teiripe iompachaidh";

* gun atharraicheadh iad reachdas aithneachadh gnè gus an riatanas mu fhianais-leigheis a thoirt às;

* agus gun aithnicheadh iad dearbhan-aithne neo-bhìnearaidh ann an lagh.

## Pàrtaidh Tòraidheach na h-Alba

Tha [manifesto](https://www.scottishconservatives.com/wp-content/uploads/2024/06/GE24_Scotland-Manifesto_DIGITAL.pdf) nan Toraidhean ag ràdh:-

* gun cuireadh iad molaidhean na h-aithisg Cass a chur an gnìomh an Alba;

* gun cuireadh iad an aghaidh oidhirp sam bith gus Bile na Aithne Gnè a thoirt air ais;

* gun dèanadh iad soilleir ann an lagh gu bheil Achd na Co-ionnannachd stèidhichte air "gnè bith-eòlasach";

* agus gun dìonadh iad àiteachan aon-sheòrsach ann an toglaichean poblach.

## Reform UK

Tha [manifesto](https://assets.nationbuilder.com/reformuk/pages/253/attachments/original/1718625371/Reform_UK_Our_Contract_with_You.pdf?1718625371) Reform UK ag ràdh:-

* gun cuireadh iad casg air "ideòlas tar-ghnèitheach" ann am bun-sgoiltean agus ann an àrd-sgoiltean;

* gun cuireadh iad casg air neach-cloinne bho bhith ag atharrachadh na riochdairean aca, no bhith a' dèanamh eadar-ghluasad sòisealta aig an sgoil;

* gun iarradh iad air sgoiltean innse do na pàrantan nuair a bhios neach-cloinne airson rudan mar seo a dhèanamh;

* agus gun iarradh iad air sgoiltean àiteachan aon-sheòrsach a thabhann.