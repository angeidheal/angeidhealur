---

layout: post

date: 2024-10-18 12:28

title: "Cuairt-litir #82"

image: /assets/images/an-geidheal-ur.png

author: Crìstean MacMhìcheil

categories: ["Cuairt-litir"]
  
---

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

## Trans Kids Deserve Better

Leig am buidheann-iomairt, Trans Kids Deserve Better, mu 6,000 greollan mu sgaoil aig co-labhairt buidhinn tar-thoirmeasgach an LGB Alliance ann an Lunnainn Dihaoine sa chaidh.

Chaidh an LGB Alliance a stèidheachadh ann an 2019 mar roghainn tar-thoirmeasgach eile an àite Stonewall.

Chaidh a’ cho-labhairt fhosgladh le òraid bhon t-ùghdar, JK Rowling, a tha air a tighinn ainmeil airson na beachdan gnè-chriotaigeach aice.

Thuirt Trans Kids Deserve Better gur b’ e amas a’ cho-labhairt nam biodh e air a dhol air adhart oillt thar-ghnèitheach agus mì-fhios a sgaoileadh.

## Èirinn

Tha Seanadh na h-Èireann air Bile nan Eucoirean gràin aontachadh.

Cuirear am lagh ùr binnean nas fhada air an fheadhainn a thèid a dhìteadh de dh’eucoirean-gràin.

## Èirinn a Tuath

Nochd fireannach ann an cùirt ann am Bèal Feirste Diardaoin fo chasaid gun deach e an riochd chaileige òige gus dealbhan mì-iomchaidh fhaighinn bho chaileagan gèidh eile.

Chuala a’ chùirt gun do thargaidich Alexander McCartney, 26, à Chonntaidh Àird Mhaca, còrr is 70 clann-nighinn eadar aois 10 agus 16 air feadh an t-saoghail.

Chuir caileag Aimeireaganach 12 bliadhna a dh’aois làmh na beatha fhèin anns a’ Chèitean 2018 an dèidh do McCartney mhaoidh oirre a dealbhan a leigeil mu sgaoil.

Dh’aidich McCartney casaid de dhuine-mharbhadh, 59 casaidean de dhubh-chìs, agus 70 casaid gun do bhrosnaich e leanabh-nighinn ri gnìomhachdan feiseil. Dh’aidich e cuideachd iomadh chasaid de bhith a’ dèanamh agus a’ sgaoileadh dealbhan mì-iomchaidh de chlann-nighinn.

Thèid binn air an ath-sheachdain.

## Janne Puhakka

Chaidh Janne Puhakka fhaighinn marbh ann an Espoo, An Fhionnlann Didòmhnaich.

Ann an 2019, chaidh Puhakka a’ chiad chluicheadair hocaidh deigh proifeiseanta anns an Fhionnlann gus tighinn a-mach mar ghèidh.

Tha na Poilis air fireannach, 65, a chur an greim fo amharas gun do loisg e Puhakka, 29, le gunna, agus tha aithrisean ann gur e a dhuine, Rolf Nordmo, a th’ ann.

## An Eadailt

Tha Seanadh na h-Eadailte air bhòtadh 84-58 airson reachdas an-aghaidh ionadachadh a leasachadh.

Tha ionadachadh mì-laghail anns an Eadailt mar-thà, ach cuiridh an lagh ùr seo casg air an fheadhainn a bhios airson a dhol thall-thairis gus màthair-ionaid a lorg agus faodar 2 bhliadhna sa phrìosan agus càin suas ri €1m air an fheadhainn a thèid a dhìteadh fodha.

Ged a tha an lagh ùr a’ buntainn ris na h-uile, thathar an dùil gun toir e buaidh nas motha air càraidean LGDTCEN+ a tha nas buailtiche a bhith an urrachd ri ionadachadh.

## Teagsas

Tha Stàite Theagsais a’ toirt dotair à Dallas gu cùirt airson cùram slàinte daingneachadh gnè a thabhann do 21 mhion-aoisich.

Chaidh cùram-slàinte daingneachadh gnè do mhion-aoisich a dhèanamh mì-laghail ann an Teagsas ann an 2023.

Thathar ag aithris gun tug May C. Lau teiripe ionadachadh bhrodagan an dèidh gun deach an casg a chur an gnìomh.

Faodar i an cead-meideagach aice a chaill nan tèid a dìteadh.