---

layout: post

date: 2024-11-01 12:28

title: "Cuairt-litir #84"

image: /images/icons/cuairt-litir.png

author: Crìstean MacMhìcheil

categories: ["Cuairt-litir"]
  
---

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

## Seirbheis Phrìosan na h-Alba

Tha Poileas Alba a’ rannsachadh mar a chaidh boireannach cios-ghnèitheach a chur gu prìosan fireannach o chionn ’s gun do ghabh na h-ùghdarrasan i airson fireannach.

Chaidh a chur gu HMP Perth, ach chaidh a cumail na h-aonar nuair a chaidh am mearachd a lorg. Chaidh a toirt gu HMP Cornton Vale an ath latha.

## Ball-coise Gàidhealach

Tha Na Gaeil Aeracha air tighinn a’ chiad sgioba LGDTCEN+ gus geama deireannach cupa a bhuannachadh ann an eachdraidh an GAA (Cumann Lúthchleas Gael).

Dh’ainmich an LGFA (Cumann Peil Gael na mBan) gu robh an sgioba air a’ chupa a bhuannachadh as dèidh dhaibh ath-sgrùdadh a dhèanamh air a’ gheama a chluich iad an-aghaidh CLG Naomh Breandáin anns an Lùnastal.

Tha Na Gaeil Aeracha air a bhith a’ cluich ball-coise Gàidhealach nam ban o chionn 2021,  ball-coise Gàidhealach o chionn 2022, camanachd Èireannach o chionn 2023 agus thòisich iad air camanachd Èireannach nam ban a chluich na bu tràithe air a’ bhliadhna.

## EMBER

Tha an AIIHPC (All Ireland Institute of Hospice and Palliative Care), LGBT Ireland agus an Irish Hospice Foundation air bileag-iùil ùr fhoillseachadh le fiosrachadh mu na dùbhlain shònraichte a dh'fhaodadh a bhith air daoine LGDTCEN+ nuair a tha iad a' dèiligeadh ri  bhàs, chaoidh agus chùram deiridh-bheatha. Gheibhear am bileag-iùil, EMBER, [an-seo](https://adultpalliativehub.com/wp-content/uploads/2025/01/Ember-Guide.pdf).

## Iapan

Chaidh Àrd-chùirt Tokyo an dàrna cùirt gus riaghladh gu bheil an casg a th’ air pòsadh aon-sheòrsach ann an Iapan neo-bhun-reachdail.

Ruig cùirt nas ìsle an aon cho-dhùnadh ann an 2022.

Mhòl an Àrd-chùirt gum bu chòir dhan lagh a bhith air atharrachadh gus còireachan co-ionnann a thoirt do chàraidean aon-sheòrsach ach thuirt an riaghaltas gun cumadh iad sùil air cùisean lagha eile a tha a’ feitheamh.

## Teagsas

Tha Stàit Theagsais a’ toirt dàrna dotair gu cùirt airson cùram slàinte daingneachadh gnè a thabhann do mhion-aoisich.

[Chaidh aithris roimhe](https://angeidhealur.scot/2024-10-18-cuairt-litir-82/) gu bheil an stàit a’ toirt Dtr. May C. Lau gu cùirt airson teiripe ionadachadh bhrodagan a thoirt do 21 euslaintich ann an Dallas an dèidh gun deach casg a chur air a bhith ga thabhann do mhion-aoisich an-uiridh.

Tha an cùirt a-nis a’ toirt Dtr. Hector M. Granados gu cùirt airson casgan inbheachd agus/no teiripe ionadachadh bhrodagan a thabhann do 21 mhion-aoisich ann an El Paso.

Faodar an dithis aca na ceadan-meadaigeach aca a chaill nan tèid an dìteadh agus tha an cùis-lagha an-aghaidh Granados ag iarraidh air airgead-dìolaidh suas ri $1,000,000 a phàigheadh.