---

layout: post

date: 2024-11-08 12:28

title: "Cuairt-litir #85"

image: /assets/images/an-geidheal-ur.png

author: Crìstean MacMhìcheil

categories: ["Cuairt-litir"]
  
---

Geàrr-chunntas sgrìobhte de naidheachdan LGDTCEN+ ionadail, nàiseanta ‘s bho air feadh an t-saoghail.

## Burraidheachd

Tha sgrùdadh a rinn a’ charthannas LGDTCEN+, Just Like Us, a’ sealltainn gu bheil 10% de sgoilearan tar-ghnèitheach eadar aois 10 agus 18 anns an Rìoghachd Aonaichte air burraidheachd fhulang gach latha - sin an taca ri 2% de sgoilearan cios-ghnèitheach.

## Oidhche chlub ùr do bhoireannaich LGDTCEN+

Cuiridh Table 45, Baile Àtha Cliath fàilte air boireannaich leasbach, dà-sheòrsach, neo-bhìnearaidh agus tar-ghnèitheach aig oidhche chlub an Rose Party 14mh An t-Samhain.

Gheibhear tiocaidean [an-seo](https://www.eventbrite.ie/e/rose-party-tickets-1045629886137).

## Ionnsaigh ann am Bellingham, Washington

Tha poilis a’ rannsachadh ionnsaigh air tar-bhalach, 16 bliadhna a dh’aois, ann am Bellingham, Washington 22 An Dàmhair. Tha am Bellingham Herald ag aithris gun do thilg buidheann chloinne tàthagan a bha ri oillt thar-ghnèitheach air a’ bhalach fhad ’s a bha iad ga phutadh agus ga bhualadh, agus gun deach a thoirt a dh'ospadal 's leth-dhùil gun robh criothnachadh-eanchainn air.

## Teiripe iompachaidh ann an Sealainn Nuadh

Tha boireannach ag iarraidh air Riaghaltas Sealainn Nuaidh aideachadh gun deach a cur fo chreòtachd air sgàth ’s a taobhadh-feise.

Dh'fhulang Joan Bellingham call-cuimhne, losgadh mu a ceann, agus  doille eadar-mheadhanach an dèidh gun deach i fo theiripe ECT (dealan-ghrad-chlisgeach) còrr 's 200 turas nuair a bha i fo chùram Ospadal na Bana-phrionnsa Mairead ann an Christchurch eadar 1970 agus 1982.

Tha i air airgead-dìolaidh còrr 's $15,000 (NZ) fhaighinn mar-thà, ach i airson 's gun aidich an riaghaltas gur e creòtachd a th' ann an teiripe iompachaidh agus nach e leigheas meadaigeach a th' ann.